{
  "id": "2025:1334",
  "type": "statute",
  "title": "Lag (2025:1334) om återbetalning av vissa avgifter till växa-företag",
  "status": "in_force",
  "issued_date": "2025-11-27",
  "url": "https://www.riksdagen.se/sv/dokument-och-lagar/dokument/svensk-forfattningssamling/sfs-2025-1334",
  "provisions": [
    {
      "provision_ref": "1",
      "section": "1",
      "title": "Lagens tillämpningsområde",
      "content": "Denna lag innehåller bestämmelser om återbetalning av arbetsgivar-avgifter enligt socialavgiftslagen (2000:980) och löneavgift enligt lagen (1994:1920) om allmän löneavgift på ersättning som ges ut till den första och andra personen som anställs i ett växa-företag. Ord och uttryck i lagen"
    },
    {
      "provision_ref": "2",
      "section": "2",
      "content": "Ord och uttryck som används i denna lag har samma betydelse och tillämpningsområde som i inkomstskattelagen (1999:1229) och social-avgiftslagen (2000:980)."
    },
    {
      "provision_ref": "3",
      "section": "3",
      "content": "Med ett växa-företag avses i denna lag 1. en fysisk person som bedriver aktiv näringsverksamhet och under tidsperioden som avses i 7 § 2 a) inte har varit skyldig att betala arbetsgivaravgifter på ersättning till arbetstagare enligt socialavgiftslagen (2000:980), eller b) har varit skyldig att betala arbetsgivaravgifter men på ersättning till högst en arbetstagare, 2. ett aktiebolag som bedriver rörelse och under tidsperioden som avses i 7 § 2 a) inte har varit skyldigt att betala arbetsgivaravgifter på ersättning till arbetstagare enligt socialavgiftslagen, eller b) har varit skyldigt att betala arbetsgivaravgifter men på ersättning till högst en arbetstagare, och 3. ett handelsbolag med högst två delägare som bedriver aktiv näringsverksamhet och under tidsperioden som avses i 7 § 2 a) inte har varit skyldigt att betala arbetsgivaravgifter på ersättning till arbetstagare enligt socialavgiftslagen, eller b) har varit skyldigt att betala arbetsgivaravgifter men på ersättning till högst en arbetstagare. Vid bedömningen av om växa-företaget har haft en sådan avgifts-skyldighet som avses i första stycket ska det bortses från sådana ersättningar till en och samma person som under den tidsperiod som avses i 7 § 2 uppgår till högst 5 000 kronor. Ett enkelt bolag kan inte vara ett växa-företag."
    },
    {
      "provision_ref": "4",
      "section": "4",
      "content": "Ett företag som bedriver verksamhet utomlands är ett växa- företag om det uppfyller villkoren i 3 § och i den utländska verksamheten inte har gett ut ersättning, eller har gett ut ersättning till högst en arbetstagare, som skulle ha medfört en skyldighet att betala arbetsgivaravgifter om ersättningen hade getts ut för arbete i Sverige."
    },
    {
      "provision_ref": "5",
      "section": "5",
      "content": "Vid tillämpning av 3 och 4 §§ ska ersättning till en person som direkt eller indirekt äger andelar i aktiebolaget eller är närstående till en sådan person inte beaktas, om sådan ersättning har getts ut till högst en person i bolaget."
    },
    {
      "provision_ref": "6",
      "section": "6",
      "content": "Företag i intressegemenskap ska ses som en enda arbetsgivare vid tillämpningen av bestämmelserna i denna lag. Med företag i intressegemenskap avses två företag som står under i huvudsak gemensam ledning. Rätt till återbetalning"
    },
    {
      "provision_ref": "7",
      "section": "7",
      "content": "En arbetsgivare som har gett ut avgiftspliktig ersättning enligt socialavgiftslagen (2000:980) har rätt till återbetalning av arbetsgivaravgifter och allmän löneavgift enligt denna lag under förutsättning att 1. arbetsgivaravgifterna och den allmänna löneavgiften avser ersättning som arbetsgivaren har gett ut till en person som har anställts i näringsverksamheten efter den 30 april 2024, och 2. arbetsgivaren sedan den 1 januari 2024 eller sedan verksamheten påbörjades och till dess att anställningen påbörjas har uppfyllt villkoren för ett växa-företag enligt a) 3 § första stycket 1 a, 2 a eller 3 a, b) 3 § första stycket 1 b, 2 b eller 3 b, eller c) först 3 § första stycket 1 a, 2 a eller 3 a och därefter 3 § första stycket 1 b, 2 b eller 3 b."
    },
    {
      "provision_ref": "8",
      "section": "8",
      "content": "Rätt till återbetalning gäller för arbetsgivaravgifter, med undantag för ålderspensionsavgiften, och för löneavgift på ersättning som getts ut till en anställd i ett växa-företag under förutsättning att 1. avgifterna har redovisats i en arbetsgivardeklaration enligt 26 kap. 3 § skatteförfarandelagen (2011:1244), och 2. anställningsavtalet avser en anställning på minst tre månader i följd och omfattar en arbetstid på minst 20 timmar per vecka. Rätten till återbetalning gäller endast avgifter som avser ersättning till den anställda upp till högst 35 000 kronor per kalendermånad. Rätten till återbetalning av avgifterna gäller endast avgifter som avser ersättning för de 24 första månaderna av anställningen."
    },
    {
      "provision_ref": "9",
      "section": "9",
      "content": "Rätten till återbetalning enligt 8 § gäller inte 1. växa-företag enligt 3 § 1 om anställningen avser en person som under kalenderåret eller något av de tre föregående kalenderåren är eller har varit anställd i en annan näringsverksamhet som, direkt eller indirekt, bedrivs eller har bedrivits av samma arbetsgivare eller någon närstående till arbetsgivaren, 2. växa-företag enligt 3 § 2 och 3 a) om anställningen avser en person som under kalenderåret eller något av de tre föregående kalenderåren är eller har varit anställd i en annan näringsverksamhet som, direkt eller indirekt, bedrivs eller har bedrivits av samma arbetsgivare eller någon närstående till en fysisk person som, direkt eller indirekt, äger del i växa-företaget, eller b) om anställningen avser en person som under kalenderåret eller något av de tre föregående kalenderåren är delägare eller företagsledare enligt bestämmelserna i 56 kap. 6 § inkomstskattelagen (1999:1229) i växa-företaget eller närstående till en sådan person."
    },
    {
      "provision_ref": "10",
      "section": "10",
      "content": "Rätten till återbetalning enligt 8 § gäller inte om arbetsgivaren redan i en annan näringsverksamhet har fått återbetalning av arbetsgivaravgifter och löneavgift enligt denna lag eller har gett ut ersättning som blivit föremål för särskild beräkning enligt lagen (2016:1053) om särskild beräkning av vissa avgifter för växa-företag eller enligt lagen (2021:423) om särskild beräkning av vissa avgifter för arbetsgivare."
    },
    {
      "provision_ref": "11",
      "section": "11",
      "content": "Återbetalning enligt denna lag får medges endast om återbetalningen uppfyller villkoren enligt 1. kommissionens förordning (EU) nr 1408/2013 av den 18 december 2013 om tillämpningen av artiklarna 107 och 108 i fördraget om Europeiska unionens funktionssätt på stöd av mindre betydelse inom jordbrukssektorn, 2. kommissionens förordning (EU) nr 717/2014 av den 27 juni 2014 om tillämpningen av artiklarna 107 och 108 i fördraget om Europeiska unionens funktionssätt på stöd av mindre betydelse inom fiskeri- och vattenbrukssektorn, eller 3. kommissionens förordning (EU) 2023/2831 av den 13 december 2023 om tillämpningen av artiklarna 107 och 108 i fördraget om Europeiska unionens funktionssätt på stöd av mindre betydelse."
    },
    {
      "provision_ref": "12",
      "section": "12",
      "content": "Vid bedömningen av om återbetalningen uppfyller villkoren enligt 11 § ska de villkor tillämpas som avser 1. stöd inom sektorn för primärproduktion av jordbruksprodukter, om den som begär återbetalning bedriver verksamhet både inom denna sektor och inom någon annan sektor, och 2. stöd inom sektorn för primärproduktion av fiskeri- och vattenbruksprodukter, om den som begär återbetalning bedriver verksamhet både inom denna sektor och inom någon annan sektor än sektorn för primärproduktion av jordbruksprodukter. Ansökan om återbetalning"
    },
    {
      "provision_ref": "13",
      "section": "13",
      "content": "Ansökan om återbetalning av arbetsgivaravgifter och allmän löneavgift ska omfatta en period om en kalendermånad. Ansökan får tidigast lämnas in när avgifterna har redovisats i en arbetsgivardeklaration enligt 26 kap. 3 § skatteförfarandelagen (2011:1244). Ansökan ska lämnas in till Skatteverket inom ett år efter utgången av den kalendermånad ansökan avser."
    },
    {
      "provision_ref": "14",
      "section": "14",
      "content": "Ansökan om återbetalning ska lämnas elektroniskt i ett fastställt formulär. Ansökan om återbetalning ska vara undertecknad av arbetsgivaren eller den som är ombud eller annan behörig företrädare för arbetsgivaren. En ansökan som lämnats för en arbetsgivare som är en juridisk person anses ha lämnats av arbetsgivaren om det inte är uppenbart att den som lämnade ansökan saknade behörighet att företräda arbetsgivaren."
    },
    {
      "provision_ref": "15",
      "section": "15",
      "content": "I ansökan om återbetalning ska arbetsgivaren lämna de uppgifter Skatteverket behöver för att kunna bedöma 1. om arbetsgivaren har rätt till återbetalning enligt denna lag, och 2. om återbetalningen uppfyller villkoren enligt Europeiska kommissionens förordningar om stöd av mindre betydelse som anges i 11 §. Förfarande, omprövning och överklagande"
    },
    {
      "provision_ref": "16",
      "section": "16",
      "content": "I fråga om förfarandet gäller bestämmelserna i skatteförfarandelagen (2011:1244), om inte annat följer av 17 och 18 §§."
    },
    {
      "provision_ref": "17",
      "section": "17",
      "content": "En begäran om omprövning av Skatteverkets beslut om återbetalning ska ha kommit in till Skatteverket inom två månader från den dag då den som beslutet gäller fick del av det."
    },
    {
      "provision_ref": "18",
      "section": "18",
      "content": "Ett överklagande av Skatteverkets beslut om återbetalning ska ha kommit in till Skatteverket inom två månader från den dag då den som beslutet gäller fick del av det. Övergångsbestämmelser 2025:1334 1. Denna lag träder i kraft den 1 januari 2026. 2. Lagen tillämpas första gången på arbetsgivaravgifter och allmän löneavgift som avser ersättning som ges ut efter den 31 december 2025. 3. Arbetsgivare som den 31 december 2025 har haft rätt till särskild beräkning av avgifter enligt lagen (2016:1053) om särskild beräkning av vissa avgifter för växa-företag för en viss anställd under kortare period än 24 månader i följd har rätt till återbetalning av avgifter som avser ersättning till samma anställda enligt bestämmelserna i 8 § i denna lag under den kvarvarande perioden upp till 24 månader. Den sammanlagda perioden som en arbetsgivare beviljas särskild beräkning enligt lagen om särskild beräkning av vissa avgifter till växa-företag och återbetalning enligt denna lag får för samma anställda inte vara längre än 24 månader i följd. Avser avgifterna ersättning till en person som anställts i närings-verksamheten före den 1 maj 2024 gäller rätten till återbetalning enligt 8 § endast avgifter som avser ersättning till den anställda upp till högst 25 000 kronor per kalendermånad."
    }
  ]
}