{
  "id": "2015:812",
  "type": "statute",
  "title": "Lag (2015:812) om rapportering av betalningar till myndigheter",
  "status": "in_force",
  "issued_date": "2015-11-26",
  "url": "https://www.riksdagen.se/sv/dokument-och-lagar/dokument/svensk-forfattningssamling/sfs-2015-812",
  "provisions": [
    {
      "provision_ref": "1",
      "section": "1",
      "title": "Tillämpningsområde",
      "content": "Denna lag innehåller bestämmelser om upprättande och offentliggörande av rapporter om betalningar till myndigheter. Med myndigheter jämställs företag som står i ett förhållande till en myndighet som motsvarar förhållandet mellan ett dotterföretag och ett moderföretag. Lagen är tillämplig på 1. aktiebolag och handelsbolag som är större företag eller moderföretag i större koncerner enligt 1 kap. 3 § årsredovisningslagen (1995:1554), 2. företag som avses i 1 kap. 1 § första stycket lagen (1995:1559) om årsredovisning i kreditinstitut och värdepappersbolag, och 3. företag som avses i 1 kap. 1 § första stycket lagen (1995:1560) om årsredovisning i försäkringsföretag. För företag som är sådana emittenter som avses i 16 kap. 1 § lagen (2007:528) om värdepappersmarknaden finns särskilda bestämmelser i 16 kap. 6 § samma lag. Lag (2015:961). Uttryck i lagen"
    },
    {
      "provision_ref": "2",
      "section": "2",
      "content": "I denna lag avses med 1. företag med verksamhet i utvinningsindustrin: företag som bedriver prospektering, utveckling, utvinning och därmed jämförlig verksamhet som avser olja, naturgas, kol, torv, sand, grus, sten, lera, salt, eller metallmalmer eller andra mineraler, 2. företag med verksamhet inom avverkning av naturskog: företag som avverkar naturskog eller som utför transporter för sådan avverkning, 3. projekt: en eller flera operativa verksamheter som styrs av ett enda avtal eller flera i väsentlig grad sammankopplade avtal och ligger till grund för betalningsansvar gentemot en myndighet. Rapport på företagsnivå"
    },
    {
      "provision_ref": "3",
      "section": "3",
      "content": "Ett företag med verksamhet i utvinningsindustrin eller inom avverkning av naturskog ska senast sex månader efter räkenskapsårets utgång upprätta en rapport över sådana betalningar till myndigheter som anges i 5 § och som företaget har gjort under räkenskapsåret. Ett företag som ingår i en koncern behöver inte upprätta någon rapport om betalningarna omfattas av en rapport på koncernnivå som moderföretaget upprättar enligt denna lag eller motsvarande bestämmelser i en annan medlemsstat inom Europeiska unionen. Rapport på koncernnivå"
    },
    {
      "provision_ref": "4",
      "section": "4",
      "content": "Om något av företagen i en koncern bedriver verksamhet i utvinningsindustrin eller inom avverkning av naturskog, ska moderföretaget senast sex månader efter räkenskapsårets utgång upprätta en rapport över sådana betalningar till myndigheter som anges i 5 § och som något av koncernföretagen har gjort under räkenskapsåret. Företaget behöver inte upprätta någon rapport om det är ett dotterföretag och betalningarna omfattas av en rapport på koncernnivå som ett moderföretag upprättar enligt denna lag eller motsvarande bestämmelser i en annan medlemsstat inom Europeiska unionen. Rapporten behöver inte omfatta betalningar från koncernföretag som med stöd av 7 kap. 5 § andra stycket årsredovisningslagen (1995:1554) inte omfattas av koncernredovisningen för räkenskapsåret. Rapportens innehåll"
    },
    {
      "provision_ref": "5",
      "section": "5",
      "content": "Rapporten ska innehålla upplysningar om sådana betalningar för verksamheten som utgör 1. ersättning för produktionsrättigheter, 2. skatt som tas ut från företag på inkomst, produktion eller vinst från företag och inte är skatt på fysiska personers inkomst och inte heller mervärdesskatt, omsättningsskatt eller annan skatt på konsumtion, 3. royalty, 4. utdelning, 5. kontrakts-, upptäckts- eller produktionsbonus, 6. ersättning för licens eller koncession, eller 7. betalning för infrastrukturförbättringar. Det sammanlagda beloppet av de betalningar som har gjorts till varje myndighet ska anges. Om vissa betalningar har avsett ett särskilt projekt, ska det sammanlagda beloppet av de betalningarna anges. Om betalningsskyldigheten har uppstått på företagsnivå, behöver betalningarna dock inte redovisas per projekt. I samtliga fall ska det anges hur stor del som avser var och en av de typer av betalningar som anges i första stycket 1-7. Om en betalning har gjorts på annat sätt än med pengar, ska uppgift lämnas om värdet och, i tillämpliga fall, volymen. I en not ska det förklaras hur betalningens värde har beräknats."
    },
    {
      "provision_ref": "6",
      "section": "6",
      "content": "En betalning som, ensam eller tillsammans med andra sammanhängande betalningar, är mindre än 860 000 kronor under ett räkenskapsår behöver inte tas med i rapporten."
    },
    {
      "provision_ref": "7",
      "section": "7",
      "content": "En rapport ska återge en betalnings eller en verksamhets verkliga innebörd. Offentliggörande"
    },
    {
      "provision_ref": "8",
      "section": "8",
      "content": "Rapporten ska offentliggöras genom att en bestyrkt kopia på svenska ges in till Bolagsverket senast sju månader efter räkenskapsårets utgång. Med bestyrkt kopia jämställs ett elektroniskt original. En rapport som har upprättats av ett aktiebolag ska registreras i aktiebolagsregistret av Bolagsverket. Registreringen ska vara på svenska. Om det bolag som registreringen avser begär det, ska registreringen dessutom göras på ett annat officiellt språk inom Europeiska unionen eller på norska eller isländska."
    },
    {
      "provision_ref": "9",
      "section": "9",
      "content": "Rapporten får överföras elektroniskt till Bolagsverket. Regeringen eller den myndighet som regeringen bestämmer kan med stöd av 8 kap. 7 § regeringsformen meddela närmare föreskrifter om 1. elektronisk överföring till Bolagsverket, och 2. bestyrkande av att en elektronisk kopia överensstämmer med originalet. Rapportering enligt tredjelands bestämmelser"
    },
    {
      "provision_ref": "10",
      "section": "10",
      "content": "Ett företag behöver inte upprätta någon rapport enligt denna lag, om det i stället 1. upprättar och offentliggör en rapport i enlighet med ett tredjelands rapporteringskrav som Europeiska kommissionen har bedömt som likvärdiga med kraven inom Europeiska unionen, och 2. offentliggör rapporten i Sverige enligt 8 §. Vite"
    },
    {
      "provision_ref": "11",
      "section": "11",
      "content": "Om ett företag inte ger in en rapport enligt denna lag, kan Bolagsverket förelägga den som ensam eller tillsammans med någon annan är skyldig att ge in rapporten att fullgöra sin skyldighet. Föreläggandet får förenas med vite. Frågor om utdömande av vite prövas av Bolagsverket. Överklagande"
    },
    {
      "provision_ref": "12",
      "section": "12",
      "content": "Bolagsverkets beslut enligt 8 och 11 §§ får överklagas till allmän förvaltningsdomstol. Överklagandet ska ges in till Bolagsverket inom två månader från dagen för beslutet. Prövningstillstånd krävs vid överklagande till kammarrätten. Övergångsbestämmelser 2015:812 1. Denna lag träder i kraft den 1 januari 2016. 2. Lagen tillämpas första gången för det räkenskapsår som inleds närmast efter den 31 december 2015."
    }
  ]
}