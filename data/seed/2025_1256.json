{
  "id": "2025:1256",
  "type": "statute",
  "title": "Förordning (2025:1256) om statsbidrag för en mer förebyggande och kunskapsbaserad socialtjänst",
  "status": "in_force",
  "issued_date": "2025-11-27",
  "url": "https://www.riksdagen.se/sv/dokument-och-lagar/dokument/svensk-forfattningssamling/sfs-2025-1256",
  "provisions": [
    {
      "provision_ref": "1",
      "section": "1",
      "title": "Inledande bestämmelser",
      "content": "Denna förordning innehåller bestämmelser om statsbidrag i syfte att utveckla en mer förebyggande och kunskapsbaserad socialtjänst. Förordningen är meddelad med stöd av 8 kap. 7 § regeringsformen. Förutsättningar för bidrag"
    },
    {
      "provision_ref": "2",
      "section": "2",
      "content": "Bidrag får lämnas till en kommun för kostnader som avser 1. personalförsörjning, 2. kompetenshöjande insatser för personal, och 3. åtgärder som stärker förutsättningarna att bedriva verksamhet i enlighet med vetenskap och beprövad erfarenhet. Bidrag får lämnas för åtgärder som sker i samverkan mellan kommuner."
    },
    {
      "provision_ref": "3",
      "section": "3",
      "content": "Bidrag får lämnas till en huvudman för en regional samverkans- och stödstruktur för socialtjänsten för kostnader för åtgärder som syftar till att stärka förutsättningarna för socialtjänsten att bedriva verksamhet i enlighet med vetenskap och beprövad erfarenhet."
    },
    {
      "provision_ref": "4",
      "section": "4",
      "content": "Bidrag får lämnas i mån av tillgång på medel."
    },
    {
      "provision_ref": "5",
      "section": "5",
      "content": "Bidrag får inte lämnas för en åtgärd som annat offentligt stöd beviljats för. Rekvisition"
    },
    {
      "provision_ref": "6",
      "section": "6",
      "content": "En kommun eller en huvudman för de regionala samverkans- och stödstrukturerna för socialtjänsten får rekvirera bidrag från Socialstyrelsen utan ansökningsförfarande. Fördelningen av bidrag"
    },
    {
      "provision_ref": "7",
      "section": "7",
      "content": "Socialstyrelsen ska fördela bidraget enligt den ordning som regeringen bestämmer. Beslut och utbetalning"
    },
    {
      "provision_ref": "8",
      "section": "8",
      "content": "Socialstyrelsen beslutar om och betalar ut bidraget."
    },
    {
      "provision_ref": "9",
      "section": "9",
      "content": "Ett beslut om bidrag ska avse ett bidragsår. Ett bidragsår omfattar ett kalenderår. Ett beslut får förenas med villkor som ska framgå av beslutet. Redovisning"
    },
    {
      "provision_ref": "10",
      "section": "10",
      "content": "En mottagare av bidrag ska senast vid den tidpunkt som Socialstyrelsen bestämmer lämna en redovisning till Socialstyrelsen. Av redovisningen ska det framgå 1. hur medlen har använts, 2. de resultat som har uppnåtts, och 3. hur resultaten förhåller sig till det syfte som anges i 1 § första stycket och de förutsättningar som anges i 2 och 3 §§."
    },
    {
      "provision_ref": "11",
      "section": "11",
      "content": "Socialstyrelsen ska årligen senast den 30 september till regeringen lämna en samlad redovisning av de bidrag som har lämnats enligt denna förordning. Av redovisningen ska det framgå 1. vilka som har fått bidrag och med vilka belopp, 2. hur medlen har använts, och 3. en sammanfattande bedömning av bidragets resultat i förhållande till det syfte som anges i 1 § första stycket och de förutsättningar som anges i 2 och 3 §§. Hinder mot utbetalning"
    },
    {
      "provision_ref": "12",
      "section": "12",
      "content": "Socialstyrelsen får besluta att ett beviljat bidrag helt eller delvis inte ska betalas ut om det finns grund för återbetalning enligt 13 §. Beslutet gäller omedelbart. Återbetalning och återkrav"
    },
    {
      "provision_ref": "13",
      "section": "13",
      "content": "En mottagare av bidrag är skyldig att betala tillbaka bidraget om 1. bidraget har lämnats felaktigt eller med för högt belopp, 2. bidraget helt eller delvis inte har använts, 3. bidraget inte har använts för det ändamål som det har lämnats för, 4. en redovisning enligt 10 § inte har lämnats, eller 5. villkor i beslutet om bidrag inte har följts."
    },
    {
      "provision_ref": "14",
      "section": "14",
      "content": "Om mottagaren av bidrag är återbetalningsskyldig enligt 13 §, ska Socialstyrelsen besluta att helt eller delvis kräva tillbaka bidraget. Socialstyrelsen får helt eller delvis avstå ifrån att kräva tillbaka bidraget om det finns särskilda skäl för det. Överklagande"
    },
    {
      "provision_ref": "15",
      "section": "15",
      "content": "Beslut enligt denna förordning får inte överklagas. Bemyndigande"
    },
    {
      "provision_ref": "16",
      "section": "16",
      "content": "Socialstyrelsen får meddela föreskrifter om verkställigheten av denna förordning."
    }
  ]
}