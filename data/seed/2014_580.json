{
  "id": "2014:580",
  "type": "statute",
  "title": "Lag (2014:580) med vissa bestämmelser med anledning av en ny organisation för polisen",
  "status": "in_force",
  "issued_date": "2014-06-12",
  "url": "https://www.riksdagen.se/sv/dokument-och-lagar/dokument/svensk-forfattningssamling/sfs-2014-580",
  "provisions": [
    {
      "provision_ref": "1",
      "section": "1",
      "content": "I denna lag finns bestämmelser med anledning av inrättandet av Polismyndigheten och Säkerhetspolisen och avvecklingen av Rikspolisstyrelsen, polismyndigheterna och Statens kriminaltekniska laboratorium. Allmänna övergångsregler"
    },
    {
      "provision_ref": "2",
      "section": "2",
      "content": "Ett beslut som har fattats eller en åtgärd som har vidtagits av en polismyndighet, Rikspolisstyrelsen eller Statens kriminaltekniska laboratorium före utgången av 2014 ska anses ha fattats eller vidtagits av den av Polismyndigheten eller Säkerhetspolisen som därefter ska handlägga sådana frågor som beslutet eller åtgärden avser. Övergångsregler för avvecklingen av Rikspolisstyrelsen"
    },
    {
      "provision_ref": "3",
      "section": "3",
      "content": "Det som är föreskrivet i lag eller annan författning om Rikspolisstyrelsen ska efter utgången av 2014 i stället tillämpas på 1. Säkerhetspolisen, om det gäller en arbetsuppgift som Säkerhetspolisen ska handlägga enligt lag eller förordning eller enligt annat beslut av regeringen, och 2. Polismyndigheten i övriga fall."
    },
    {
      "provision_ref": "4",
      "section": "4",
      "content": "En ansökan, anmälan eller annan handling eller uppgift som har kommit in till Rikspolisstyrelsen och som inte har slutligt behandlats före utgången av 2014, ska anses ha kommit in till 1. Säkerhetspolisen den dag som den kom in till Rikspolisstyrelsen, om det gäller en arbetsuppgift som Säkerhetspolisen ska handlägga enligt lag eller förordning eller enligt annat beslut av regeringen, och 2. Polismyndigheten den dag som den kom in till Rikspolisstyrelsen i övriga fall. En ansökan, anmälan eller annan handling eller uppgift som är ställd till Rikspolisstyrelsen efter den 1 januari 2015 ska handläggas av den myndighet som enligt första stycket övertagit styrelsens uppgift. Övergångsregler för avvecklingen av polismyndigheterna och Statens kriminaltekniska laboratorium"
    },
    {
      "provision_ref": "5",
      "section": "5",
      "content": "Det som är föreskrivet i lag eller annan författning om polismyndigheter eller en viss polismyndighet ska efter utgången av 2014 i stället tillämpas på Polismyndigheten."
    },
    {
      "provision_ref": "6",
      "section": "6",
      "content": "En ansökan, anmälan eller annan handling eller uppgift som har kommit in till en polismyndighet eller Statens kriminaltekniska laboratorium och som inte har slutligt behandlats före utgången av 2014, ska anses ha kommit in till Polismyndigheten den dag som den kom in till polismyndigheten eller Statens kriminaltekniska laboratorium."
    }
  ]
}