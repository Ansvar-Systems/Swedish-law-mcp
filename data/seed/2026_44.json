{
  "id": "2026:44",
  "type": "statute",
  "title": "Lag (2026:44) om registerkontroll vid anställning till ledande befattningar i kommuner",
  "status": "in_force",
  "issued_date": "2026-01-29",
  "url": "https://www.riksdagen.se/sv/dokument-och-lagar/dokument/svensk-forfattningssamling/sfs-2026-44",
  "provisions": [
    {
      "provision_ref": "1",
      "section": "1",
      "content": "En kommun får begära att den som erbjuds anställning till en ledande befattning eller annan befattning som är av väsentlig betydelse för kommunens förmåga att utföra sitt uppdrag visar upp ett utdrag ur belastningsregistret. Första stycket gäller även för kommunalförbund och kommunala bolag, stiftelser och föreningar."
    },
    {
      "provision_ref": "2",
      "section": "2",
      "content": "Med belastningsregistret avses det register som förs enligt lagen (1998:620) om belastningsregister."
    },
    {
      "provision_ref": "3",
      "section": "3",
      "content": "Denna lag ska inte tillämpas om registerkontroll görs enligt någon annan lag."
    },
    {
      "provision_ref": "4",
      "section": "4",
      "content": "Ett registerutdrag som visas upp får inte vara äldre än sex månader."
    },
    {
      "provision_ref": "5",
      "section": "5",
      "content": "En kontroll av ett registerutdrag får inte dokumenteras på något annat sätt än genom en anteckning om att utdraget har visats upp."
    },
    {
      "provision_ref": "6",
      "section": "6",
      "content": "I lagen (1998:620) om belastningsregister finns bestämmelser om att regeringen får meddela föreskrifter om vilka uppgifter ett sådant utdrag ska innehålla."
    }
  ]
}