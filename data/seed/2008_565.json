{
  "id": "2008:565",
  "type": "statute",
  "title": "Lag (2008:565) om rätt till ledighet för att på grund av sjukdom prova annat arbete",
  "status": "in_force",
  "issued_date": "2008-06-12",
  "url": "https://www.riksdagen.se/sv/dokument-och-lagar/dokument/svensk-forfattningssamling/sfs-2008-565",
  "provisions": [
    {
      "provision_ref": "1",
      "section": "1",
      "title": "Rätten till ledighet",
      "content": "En arbetstagare har rätt att vara ledig från sin anställning för att prova annat arbete enligt de villkor som anges i denna lag."
    },
    {
      "provision_ref": "2",
      "section": "2",
      "content": "Som villkor för rätt till ledighet gäller att arbetstagaren på grund av sjukdom 1. har haft nedsatt arbetsförmåga i förhållande till sitt vanliga arbete, eller till annat lämpligt arbete som arbetsgivaren tillfälligt erbjudit arbetstagaren, under en period om minst 90 dagar, och 2. har ingått ett anställningsavtal med en annan arbetsgivare under tiden från och med dag 91 till och med dag 180 av sjukperioden. När det beräknas hur lång tid arbetstagaren har haft nedsatt arbetsförmåga enligt första stycket ska dagar i sjukperioder läggas samman enligt 27 kap. 51 § socialförsäkringsbalken. Lag (2014:950)."
    },
    {
      "provision_ref": "3",
      "section": "3",
      "content": "Ledighetens omfattning motsvarar omfattningen på den anställning som arbetstagaren provar."
    },
    {
      "provision_ref": "4",
      "section": "4",
      "content": "Ledigheten och den sjukperiod som ligger till grund för rätten till ledighet får tillsammans uppgå till högst tolv månader. Överenskommelse mellan arbetsgivare och arbetstagare"
    },
    {
      "provision_ref": "5",
      "section": "5",
      "content": "Ett avtal som innebär att arbetstagares rättigheter enligt denna lag inskränks är ogiltigt i den delen. Genom ett kollektivavtal, som på arbetstagarsidan har slutits eller godkänts av en sådan central arbetstagarorganisation som avses i lagen (1976:580) om medbestämmande i arbetslivet, får det dock göras avvikelser från lagen i fråga om 1. anmälan om ledighet (7 §), 2. tiden för arbetstagarens underrättelse om återgång i arbete (9 § andra stycket), 3. den tid arbetsgivaren har rätt att skjuta upp arbetstagarens återgång i arbete (9 § tredje stycket), samt 4. tiden för arbetstagarens underrättelse om återgång i arbete efter ledighetens slut (10 §). Genom ett kollektivavtal, som kommit till på det sätt som anges i andra stycket, får även den närmare tillämpningen bestämmas i fråga om ledighetens förläggning (8 §) och skyddet för anställningsförmånerna (12 §)."
    },
    {
      "provision_ref": "6",
      "section": "6",
      "content": "Arbetsgivare som är bundna av ett kollektivavtal enligt 5 § andra och tredje styckena får tillämpa avtalet även på arbetstagare som inte tillhör den avtalsslutande arbetstagarorganisationen, om arbetstagarna sysselsätts i arbete som avses med avtalet och inte omfattas av något annat tillämpligt kollektivavtal. Anmälan och beslut om ledighet"
    },
    {
      "provision_ref": "7",
      "section": "7",
      "content": "En arbetstagare som vill utnyttja sin rätt till ledighet ska anmäla det till arbetsgivaren senast två veckor före ledighetens början. I samband med sin anmälan ska arbetstagaren ange under hur lång tid ledigheten är planerad att pågå."
    },
    {
      "provision_ref": "8",
      "section": "8",
      "content": "Arbetstagaren ska samråda med arbetsgivaren om ledighetens förläggning och om andra frågor som rör ledigheten. Kan överenskommelse inte träffas om hur ledigheten ska tas ut, ska arbetsgivaren förlägga ledigheten i enlighet med arbetstagarens önskemål. Återgång i arbete"
    },
    {
      "provision_ref": "9",
      "section": "9",
      "content": "En arbetstagare får avbryta sin påbörjade ledighet och återgå i arbete hos arbetsgivaren. Om arbetstagaren vill utnyttja sin rätt enligt första stycket, ska arbetstagaren snarast möjligt underrätta arbetsgivaren om det. Om ledigheten varit avsedd att pågå en månad eller mer, får arbetsgivaren skjuta på återgången högst en månad efter det att arbetsgivaren tagit emot underrättelsen."
    },
    {
      "provision_ref": "10",
      "section": "10",
      "content": "En arbetstagare som avser att återgå i arbete hos arbetsgivaren efter ledighetens slut, ska underrätta arbetsgivaren om det senast en månad före återgången i arbete. Anställningsskydd"
    },
    {
      "provision_ref": "11",
      "section": "11",
      "content": "En arbetstagare får inte sägas upp eller avskedas enbart på grund av att arbetstagaren begär eller tar i anspråk sin rätt till ledighet enligt denna lag. Sker det ändå ska uppsägningen eller avskedandet ogiltigförklaras, om arbetstagaren begär det."
    },
    {
      "provision_ref": "12",
      "section": "12",
      "content": "En arbetstagare som begär eller tar i anspråk sin rätt till ledighet enligt denna lag är inte skyldig att endast av detta skäl godta 1. några andra minskade anställningsförmåner eller försämrade anställningsvillkor än sådana som är en nödvändig följd av ledigheten, eller 2. någon annan omplacering än en sådan som kan ske inom ramen för anställningsavtalet och som är en nödvändig följd av ledigheten. Skadestånd"
    },
    {
      "provision_ref": "13",
      "section": "13",
      "content": "En arbetsgivare som bryter mot denna lag ska betala skadestånd för den förlust som uppkommer och för den kränkning som har inträffat. Om det är skäligt kan skadeståndet sättas ned eller helt falla bort. Rättegång"
    },
    {
      "provision_ref": "14",
      "section": "14",
      "content": "Mål om tillämpningen av denna lag handläggs enligt lagen (1974:371) om rättegången i arbetstvister. Om talan förs med anledning av uppsägning eller avskedande, ska 34, 35 och 37 §§, 38 § andra stycket andra meningen, 39- 42 §§ och 43 § första stycket andra meningen lagen (1982:80) om anställningsskydd gälla i tillämpliga delar. I fråga om annan talan tillämpas 64-66 och 68 §§ lagen (1976:580) om medbestämmande i arbetslivet på motsvarande sätt. Lag (2022:847). Övergångsbestämmelser 2008:565 1. Denna lag träder i kraft den 1 oktober 2008. 2. Vid beräkning av sjukperiod enligt 2 § ska dagar från och med den 1 juli 2008 beaktas. 2014:950 1. Denna lag träder i kraft den 1 augusti 2014. 2. Bestämmelsen i sin nya lydelse tillämpas första gången när en sjukperiod har påbörjats den 1 augusti 2014 eller senare. Vid bedömningen av om dagar i denna sjukperiod ska läggas samman med dagar i en tidigare sjukperiod ska även sjukperioder som har infallit före ikraftträdandet beaktas. 2022:847 1. Denna lag träder i kraft den 30 juni 2022. 2. Lagen tillämpas första gången den 1 oktober 2022. 3. Äldre föreskrifter gäller fram till den 1 oktober 2022."
    }
  ]
}