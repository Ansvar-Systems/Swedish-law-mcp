{
  "id": "2025:1258",
  "type": "statute",
  "title": "Förordning (2025:1258) om ursprungsgarantier för energi",
  "status": "in_force",
  "issued_date": "2025-11-27",
  "url": "https://www.riksdagen.se/sv/dokument-och-lagar/dokument/svensk-forfattningssamling/sfs-2025-1258",
  "provisions": [
    {
      "provision_ref": "1",
      "section": "1",
      "title": "Inledande bestämmelser",
      "content": "Denna förordning innehåller bestämmelser som ansluter till lagen (2010:601) om ursprungsgarantier för energi."
    },
    {
      "provision_ref": "2",
      "section": "2",
      "content": "Förordningen är meddelad med stöd av - 19 § 1 lagen (2010:601) om ursprungsgarantier för energi i fråga om 18 §, - 19 § 2 samma lag i fråga om 22 och 23 §§, - 20 § första stycket samma lag i fråga om 16 och 17 §§ och 24 § andra stycket 2, - 20 § andra stycket 1 samma lag i fråga om 5-8, 19 och 20 §§ och 24 § andra stycket 1, - 20 § andra stycket 2 samma lag i fråga om 10-15 §§ och 24 § första stycket, - 20 § andra stycket 3 samma lag i fråga om 9 §, - 8 kap. 11 § regeringsformen i fråga om 25 §, och - 8 kap. 7 § regeringsformen i fråga om övriga bestämmelser. Tillsynsmyndighet"
    },
    {
      "provision_ref": "3",
      "section": "3",
      "content": "Statens energimyndighet (Energimyndigheten) är tillsynsmyndighet enligt lagen (2010:601) om ursprungsgarantier för energi. Ord och uttryck"
    },
    {
      "provision_ref": "4",
      "section": "4",
      "content": "I denna förordning avses med biomassa: den biologiskt nedbrytbara delen av produkter, avfall och restprodukter av biologiskt ursprung från jordbruk, inklusive material av vegetabiliskt och animaliskt ursprung, av skogsbruk och därmed förknippad industri inklusive fiske och vattenbruk, liksom den biologiskt nedbrytbara delen av avfall, inklusive industriavfall och kommunalt avfall av biologiskt ursprung, EECS-ursprungsgaranti: en ursprungsgaranti som är utfärdad i enlighet med det internationella regelverket Principles and Rules of Operation of the Association of Issuing Bodies (AIB) for the European Energy Certificate System (EECS), el från högeffektiv kraftvärme: kraftvärmeproducerad el så som den bestäms i energieffektivitetsdirektivet, energieffektivitetsdirektivet: Europaparlamentets och rådets direktiv (EU) 2023/1791 av den 13 september 2023 om energieffektivitet och om ändring av förordning (EU) 2023/955, energi från fossila energikällor: el, gas, kyla eller värme som produceras med energikällor som varken är förnybara eller kärnkraft, som kol, olja och naturgas, energi från förnybara energikällor: el, gas, kyla eller värme från förnybara, icke-fossila energikällor, nämligen vindenergi, termisk och fotovoltaisk solenergi, osmotisk energi, omgivningsenergi, geotermisk energi, tidvattensenergi, vågenergi och annan havsenergi, vattenkraft, biomassa, biogas, deponigas och gas från avloppsreningsverk, geotermisk energi: energi lagrad i form av värme under den fasta jordytan, omgivningsenergi: naturligt förekommande värmeenergi och energi som ackumulerats inom ett avgränsat område och som kan lagras i yt- eller avloppsvatten eller i omgivningsluften, dock inte i frånluft, och övrig energi: el, gas, kyla eller värme från någon annan energikälla än fossila energikällor, förnybara energikällor, kärnkraft eller torvförbränning. Med konvertering avses produktion av 1. el, gas, kyla eller värme genom omvandling av el, gas, kyla eller värme vars ursprung garanteras av ursprungsgarantier, eller 2. en typ av gas eller gasblandning genom omvandling av en annan typ av gas eller gasblandning vars ursprung garanteras av ursprungsgarantier. I övrigt har ord och uttryck som används i denna förordning samma betydelse som i lagen (2010:601) om ursprungsgarantier för energi. Energikällor"
    },
    {
      "provision_ref": "5",
      "section": "5",
      "content": "Ursprungsgarantier får avse - energi från förnybara energikällor, - energi från fossila energikällor, - el från högeffektiv kraftvärme, - el från kärnkraft, - el från torvförbränning, och - övrig energi. Utfärdande av ursprungsgarantier"
    },
    {
      "provision_ref": "6",
      "section": "6",
      "content": "Energimyndighetens beslut om utfärdande av ursprungsgarantier ska gälla i fem år, om inte Energimyndigheten bestämmer att beslutet ska gälla en kortare tid. Om beslutet avser utfärdande av EECS-ursprungsgarantier, ska detta anges i beslutet. Ett beslut om utfärdande av ursprungsgarantier får förenas med de villkor som behövs för att tillgodose ursprungsgarantiernas syfte. Om ett sådant villkor inte följs får Energimyndigheten besluta att tillfälligt upphöra med utfärdandet av ursprungsgarantier för en anläggnings produktion av el, gas, kyla eller värme."
    },
    {
      "provision_ref": "7",
      "section": "7",
      "content": "Ursprungsgarantier får endast utfärdas för nettoproduktion av el, gas, kyla eller värme."
    },
    {
      "provision_ref": "8",
      "section": "8",
      "content": "Ursprungsgarantier för el, gas, kyla eller värme som produceras genom konvertering får endast utfärdas om det annulleras ursprungsgarantier motsvarande den energi som används vid konverteringen."
    },
    {
      "provision_ref": "9",
      "section": "9",
      "content": "Ett beslut om utfärdande av ursprungsgarantier får endast meddelas om den anläggning som ansökan avser har en produktionskapacitet som är 50 kilowatt eller högre. Mätning och rapportering"
    },
    {
      "provision_ref": "10",
      "section": "10",
      "content": "Rapporteringen av den el, gas, kyla eller värme som produceras ska avse nettoproduktion. Energimyndigheten får tillåta att rapporteringen av den el som produceras inte avser nettoelproduktion."
    },
    {
      "provision_ref": "11",
      "section": "11",
      "content": "Om el som produceras matas in i ett elnät som omfattas av nätkoncession, ska den som har nätkoncessionen mäta mängden inmatad el och mängdens fördelning över tiden och rapportera uppgifterna till Energimyndigheten i enlighet med förordningen (1999:716) om mätning, beräkning och rapportering av överförd el och föreskrifter som har meddelats i anslutning till den förordningen."
    },
    {
      "provision_ref": "12",
      "section": "12",
      "content": "Om el som produceras matas in i ett elnät som inte omfattas av nätkoncession, ska producenten mäta mängden inmatad el under varje kvart och rapportera uppgifterna till Energimyndigheten."
    },
    {
      "provision_ref": "13",
      "section": "13",
      "content": "Om en ursprungsgaranti avser el från högeffektiv kraftvärme, ska producenten särskilt rapportera de uppgifter som avses i 17 § till Energimyndigheten."
    },
    {
      "provision_ref": "14",
      "section": "14",
      "content": "Gas, kyla och värme som produceras ska mätas och rapporteras till Energimyndigheten."
    },
    {
      "provision_ref": "15",
      "section": "15",
      "content": "Om det vid en produktionsanläggning är möjligt att producera el, gas, kyla eller värme med olika bränslen eller energikällor, ska producenten särskilt beräkna och rapportera produktionen till Energimyndigheten. Uppgifter som en ursprungsgaranti ska innehålla"
    },
    {
      "provision_ref": "16",
      "section": "16",
      "content": "En ursprungsgaranti ska innehålla uppgifter om 1. huruvida ursprungsgarantin avser el, gas, kyla eller värme, 2. den energikälla som elen, gasen, kylan eller värmen produceras från och produktionens start- och slutdatum, 3. namnet på den anläggning där elen, gasen, kylan eller värmen produceras, var den är belägen, vilken typ av anläggning det rör sig om och dess produktionskapacitet, 4. huruvida produktionsanläggningen eller energienheten har omfattats av stöd genom ett nationellt stödsystem, och i så fall typen av stödsystem, 5. datum då produktionsanläggningen togs i drift, 6. datum och land för utfärdandet, 7. för vilket syfte ursprungsgarantin har utfärdats, 8. distributionen av energin, 9. vilken energimängd ursprungsgarantin avser, 10. huruvida ursprungsgarantin har utfärdats efter konvertering, 11. huruvida ursprungsgarantin har utfärdats efter lagring, och 12. ett unikt identifieringsnummer. En ursprungsgaranti som utfärdas efter konvertering ska innehålla samma uppgifter enligt första stycket 2 och 7 som den ursprungsgaranti som annulleras enligt 8 §."
    },
    {
      "provision_ref": "17",
      "section": "17",
      "content": "Om en ursprungsgaranti avser el från högeffektiv kraftvärme ska ursprungsgarantin, utöver vad som anges i 16 §, innehålla uppgifter om 1. energikällans lägre värmevärde (det effektiva värmevärdet), 2. mängden och användningen av den värme som framställts genom kraftvärmeprocessen, 3. primärenergibesparingarna som beräknats enligt fastställda referensvärden för effektivitet och enligt bilaga III till energieffektivitetsdirektivet, 4. anläggningens nominella elektriska och termiska effektivitet, och 5. att endast en ursprungsgaranti har utfärdats för den producerade energienheten el. Konto för ursprungsgarantier"
    },
    {
      "provision_ref": "18",
      "section": "18",
      "content": "Energimyndigheten ska 1. upprätta ett särskilt konto för EECS-ursprungsgarantier för el eller EECS-ursprungsgarantier för gas åt en producent av el, gas, kyla eller värme, en energileverantör eller någon annan som handlar med sådana ursprungsgarantier, efter ansökan från producenten, leverantören eller handlaren, och 2. upprätta ett konto för andra ursprungsgarantier än EECS- ursprungsgarantier åt a) en producent av el, gas, kyla eller värme, när myndigheten på ansökan av producenten har beslutat om utfärdande av sådana ursprungsgarantier, och b) en energileverantör eller någon annan som handlar med sådana ursprungsgarantier, efter anmälan från leverantören eller handlaren. Ett konto enligt första stycket 2 ska avse ursprungsgarantier för el, ursprungsgarantier för gas eller ursprungsgarantier för kyla och värme. Ett beslut om att upprätta ett konto får förenas med villkor. Annullering"
    },
    {
      "provision_ref": "19",
      "section": "19",
      "content": "En ursprungsgaranti ska annulleras av den som är antecknad som innehavare i registret över ursprungsgarantier när den används för att garantera ursprunget på den el, gas, kyla eller värme som har producerats. Den som är antecknad som innehavare i registret över ursprungsgarantier får annullera en ursprungsgaranti utan att den används för att garantera ursprunget."
    },
    {
      "provision_ref": "20",
      "section": "20",
      "content": "Om en ursprungsgaranti inte har annullerats enligt 19 § inom tolv månader från det slutdatum för produktionen som anges i ursprungsgarantin, ska den annulleras av tillsynsmyndigheten. Tillsynsmyndighetens uppgiftsskyldighet"
    },
    {
      "provision_ref": "21",
      "section": "21",
      "content": "Energimyndigheten ska på begäran av Energimarknadsinspektionen lämna ut de uppgifter om annullering av ursprungsgarantier som behövs för inspektionens tillsyn enligt ellagen (1997:857). Avgifter"
    },
    {
      "provision_ref": "22",
      "section": "22",
      "content": "En producent av el, gas, kyla eller värme, en energileverantör eller någon annan som handlar med ursprungsgarantier ska betala en avgift till Energimyndigheten 1. med 12 öre för varje ursprungsgaranti som myndigheten utfärdar, och 2. med 3 öre för varje ursprungsgaranti som överförs från en annan EU-medlemsstat. En avgift enligt första stycket ska tas ut endast om den överstiger 60 kronor under ett kalenderår."
    },
    {
      "provision_ref": "23",
      "section": "23",
      "content": "Den som omfattas av ett beslut om utfärdande av ursprungsgarantier, energileverantörer och andra som handlar med ursprungsgarantier ska betala en kontoavgift till Energimyndigheten med 200 kronor per år. För ett konto som avser EECS-ursprungsgarantier ska dock kontoavgiften vara 5 000 kronor, om inte kontot innehas av en producent av el, gas, kyla eller värme som omfattas av ett beslut om utfärdande av sådana ursprungsgarantier. Rätt att meddela föreskrifter"
    },
    {
      "provision_ref": "24",
      "section": "24",
      "content": "Energimyndigheten får meddela föreskrifter om mätning och rapportering enligt 10 och 12-15 §§. Energimyndigheten får meddela ytterligare föreskrifter om 1. utfärdande, överföring och annullering av ursprungsgarantier, och 2. vilka uppgifter en ursprungsgaranti ska innehålla."
    },
    {
      "provision_ref": "25",
      "section": "25",
      "content": "Energimyndigheten får meddela föreskrifter om verkställigheten av lagen (2010:601) om ursprungsgarantier för energi och denna förordning. Överklagande"
    },
    {
      "provision_ref": "26",
      "section": "26",
      "content": "I 40 § förvaltningslagen (2017:900) finns bestämmelser om överklagande till allmän förvaltningsdomstol. Övergångsbestämmelser 2025:1258 1. Denna förordning träder i kraft den 1 januari 2026. 2. Genom förordningen upphävs förordningen (2010:853) om ursprungsgarantier för el. 3. Ett beslut om utfärdande av ursprungsgarantier enligt den upphävda förordningen som avser en anläggning vars produktionskapacitet är mindre än 50 kilowatt upphör att gälla vid ikraftträdandet, om det inte dessförinnan har upphört att gälla. 4. Ett beslut om utfärdande av ursprungsgarantier enligt den upphävda förordningen som inte omfattas av punkt 3 upphör att gälla den 31 december 2026, om det inte dessförinnan har upphört att gälla. Om en ansökan om ett nytt beslut om utfärdande av ursprungsgarantier ges in av en producent av el till Energimyndigheten senast den 31 augusti 2026 ska dock beslutet om utfärdande av ursprungsgarantier enligt den upphävda förordningen fortsätta att gälla till dess att ansökan har prövats slutligt, om inte Energimyndigheten bestämmer något annat."
    }
  ]
}