{
  "id": "2025:1391",
  "type": "statute",
  "title": "Förordning (2025:1391) om automatiskt utbyte av upplysningar om kryptotillgångar",
  "status": "in_force",
  "issued_date": "2025-11-27",
  "url": "https://www.riksdagen.se/sv/dokument-och-lagar/dokument/svensk-forfattningssamling/sfs-2025-1391",
  "provisions": [
    {
      "provision_ref": "1",
      "section": "1",
      "content": "Denna förordning är meddelad med stöd av 8 kap. 7 § regeringsformen. Termer och uttryck"
    },
    {
      "provision_ref": "2",
      "section": "2",
      "content": "Med koordineringsorganet avses det koordineringsorgan som avses i artikel 24.3 i bilaga 1 till lagen (1990:313) om Europaråds- och OECD-konventionen om ömsesidig handräckning i skatteärenden. Unikt identifieringsnummer"
    },
    {
      "provision_ref": "3",
      "section": "3",
      "content": "När Skatteverket registrerar en kryptotillgångsoperatör enligt 5 § lagen (2025:1378) om automatiskt utbyte av upplysningar om kryptotillgångar, ska verket tilldela kryptotillgångsoperatören ett unikt identifieringsnummer. Skatteverket ska på elektronisk väg anmäla det unika identifieringsnumret till de behöriga myndigheterna i samtliga övriga medlemsstater. Skatteverket ska på elektronisk väg även registrera de uppgifter som kryptotillgångsoperatören lämnat i ansökan om registrering och det unika identifieringsnumret i det register som upprättats av kommissionen. Uppgifter till koordineringsorganet"
    },
    {
      "provision_ref": "4",
      "section": "4",
      "content": "Skatteverket ska i en underrättelse till koordineringsorganets sekretariat visa att lämpliga åtgärder har vidtagits för att säkerställa att nödvändiga krav på sekretess och datasäkerhet är uppfyllda. Begäran om samråd med behöriga myndigheter"
    },
    {
      "provision_ref": "5",
      "section": "5",
      "content": "Om det uppstår svårigheter i samband med genomförandet eller tolkningen av det multilaterala avtalet mellan behöriga myndigheter om automatiskt informationsutbyte i fråga om kryptotillgångar, får Skatteverket begära att samråd hålls med behöriga myndigheter i en eller flera andra stater eller jurisdiktioner så att lämpliga åtgärder kan vidtas för att säkerställa att avtalet uppfylls. Om Skatteverket begär samråd, ska verket säkerställa att koordineringsorganets sekretariat på lämpligt sätt underrättas om åtgärder som tagits fram. Begäran till Europeiska kommissionen om likvärdighetsbedömning"
    },
    {
      "provision_ref": "6",
      "section": "6",
      "content": "Skatteverket får sända en motiverad begäran att Europeiska kommissionen i en genomförandeakt ska fastställa om de upplysningar som ska utbytas automatiskt enligt ett avtal mellan de behöriga myndigheterna i den berörda medlemsstaten och en jurisdiktion utanför unionen är likvärdiga med de uppgifter som ska utbytas enligt rådets direktiv (EU) 2023/2226 i den mening som avses enligt artikel 8ad.11 i rådets direktiv 2011/16/EU av den 15 februari 2011 om administrativt samarbete i fråga om beskattning, i lydelsen enligt rådets direktiv (EU) 2023/2226. Kontrollverksamhet"
    },
    {
      "provision_ref": "7",
      "section": "7",
      "content": "Skatteverket ska kontrollera att de rapporteringsskyldiga leverantörerna av kryptotillgångstjänster tillämpar de granskningsförfaranden som framgår av 7 kap. lagen (2025:1377) om inhämtande av vissa uppgifter på skatteområdet om kryptotillgångar och lämnar underrättelser och kontrolluppgifter i enlighet med skatteförfarandelagen (2011:1244). Skatteverket ska även kontrollera att kryptotillgångsoperatörer ansöker om registrering i enlighet med 9 kap. lagen om inhämtande av vissa uppgifter på skatteområdet om kryptotillgångar."
    }
  ]
}