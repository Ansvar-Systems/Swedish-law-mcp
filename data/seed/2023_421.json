{
  "id": "2023:421",
  "type": "statute",
  "title": "Lag (2023:421) om ordningsvakter",
  "status": "in_force",
  "issued_date": "2023-06-15",
  "url": "https://www.riksdagen.se/sv/dokument-och-lagar/dokument/svensk-forfattningssamling/sfs-2023-421",
  "provisions": [
    {
      "provision_ref": "1",
      "section": "1",
      "title": "Lagens innehåll",
      "content": "Denna lag innehåller bestämmelser om under vilka förutsättningar och för vilka ändamål ordningsvakter får användas. I lagen finns också bestämmelser om förordnande av ordningsvakter och om ordningsvakters ingripanden. Användningen av ordningsvakter"
    },
    {
      "provision_ref": "2",
      "section": "2",
      "content": "Ordningsvakter får användas för att medverka till att upprätthålla allmän ordning och säkerhet eller främja trygghet."
    },
    {
      "provision_ref": "3",
      "section": "3",
      "content": "Ordningsvakter får, utöver vad som följer av 5 §, användas endast om det finns ett beslut om tillstånd att använda ordningsvakter eller om det följer av lag eller annan författning. Tillstånd att använda ordningsvakter Förutsättningar för tillstånd"
    },
    {
      "provision_ref": "4",
      "section": "4",
      "content": "Tillstånd att använda ordningsvakter får efter ansökan meddelas om det finns ett behov av sådan användning och det är ändamålsenligt för att upprätthålla allmän ordning och säkerhet eller främja trygghet på den plats, inom det område eller i den verksamhet som ansökan avser. Vid bedömningen av om det är ändamålsenligt att använda ordningsvakter ska det särskilt beaktas 1. vilken art och omfattning uppdraget ska ha, 2. var uppdraget ska utföras, och 3. vilka möjligheter till ledning och kontroll Polismyndigheten kommer att ha över ordningsvakternas arbete. Undantag från tillståndskravet"
    },
    {
      "provision_ref": "5",
      "section": "5",
      "content": "Tillstånd för användning av ordningsvakter krävs inte om villkor för sådan användning redan har meddelats vid beslut som gäller 1. allmänna sammankomster som avses i 2 kap. 1 § ordningslagen (1993:1617), 2. offentliga tillställningar som avses i 2 kap. 3 § ordningslagen, eller 3. lokaler eller utrymmen där alkoholdrycker eller alkoholdrycksliknande preparat serveras till allmänheten med tillstånd enligt 8 kap. 2 § alkohollagen (2010:1622). Tillstånd krävs inte heller för Polismyndighetens användning av ordningsvakter i myndighetens egen verksamhet. Beslut om tillstånd"
    },
    {
      "provision_ref": "6",
      "section": "6",
      "content": "Ett beslut om tillstånd ska avse en viss plats, ett visst område eller en viss verksamhet. Beslutet får förenas med villkor. Villkor får meddelas endast om skälen för villkoret uppväger det intrång eller men i övrigt som villkoret innebär för den som har ansökt om tillstånd eller för något annat motstående intresse. Om förutsättningarna för ett tillstånd ändras, får nya villkor meddelas. Tidsbegränsning av tillstånd"
    },
    {
      "provision_ref": "7",
      "section": "7",
      "content": "Ett beslut om tillstånd ska meddelas för en viss tid. Återkallelse av tillstånd"
    },
    {
      "provision_ref": "8",
      "section": "8",
      "content": "Ett beslut om tillstånd får återkallas om förutsättningarna för tillståndet inte längre är uppfyllda eller om det annars finns särskilda skäl för återkallelse. Förordnande av ordningsvakter Förutsättningar för förordnande"
    },
    {
      "provision_ref": "9",
      "section": "9",
      "content": "Ett beslut om förordnande som ordningsvakt får efter ansökan meddelas den som 1. har fyllt 20 år, 2. har genomgått föreskriven utbildning för ordningsvakt, och 3. med hänsyn till laglydnad och övriga omständigheter är lämplig för uppdraget. Den som är anställd som polisman eller tjänstgör som militärpolisman får inte förordnas som ordningsvakt. Tidsbegränsning av förordnande"
    },
    {
      "provision_ref": "10",
      "section": "10",
      "content": "Ett förordnande ska meddelas för en viss tid. Återkallelse och avstängning"
    },
    {
      "provision_ref": "11",
      "section": "11",
      "content": "Ett förordnande får återkallas om ordningsvakten inte längre uppfyller villkoren i 9 §. Detsamma gäller om personen åsidosätter sina skyldigheter som ordningsvakt eller om det finns något annat särskilt skäl för återkallelse."
    },
    {
      "provision_ref": "12",
      "section": "12",
      "content": "Om det kan antas att ett förordnande kommer att återkallas, får en ordningsvakt stängas av från sin tjänstgöring fram till dess att frågan om återkallelse har prövats slutligt. Om det inte längre finns skäl för avstängning, ska beslutet omedelbart upphävas. Ett beslut om avstängning får avse ett visst tjänstgöringstillfälle, om det med hänsyn till omständigheterna är olämpligt att ordningsvakten fullföljer tjänstgöringen vid det tillfället. Ledning av ordningsvakter"
    },
    {
      "provision_ref": "13",
      "section": "13",
      "content": "En ordningsvakt står under Polismyndighetens ledning. En ordningsvakt är skyldig att följa en anvisning som en polisman meddelar i tjänsten. Det gäller dock inte om det är uppenbart att anvisningen inte angår tjänstgöring som ordningsvakt eller om den strider mot lag eller annan författning."
    },
    {
      "provision_ref": "14",
      "section": "14",
      "content": "En ordningsvakt ska hålla Polismyndigheten underrättad om förhållanden som rör verksamheten och som är av sådan art att de bör komma till myndighetens kännedom. Ordningsvakters ingripanden Proportionalitet vid ingripanden"
    },
    {
      "provision_ref": "15",
      "section": "15",
      "content": "En ordningsvakts ingripande ska ske på ett sätt som står i rimlig proportion till åtgärdens syfte och omständigheterna i övrigt. Om en mindre ingripande åtgärd är tillräcklig, ska den användas. Befogenheter"
    },
    {
      "provision_ref": "16",
      "section": "16",
      "content": "Bestämmelser om en ordningsvakts befogenheter finns i 1. rättegångsbalken, 2. lagen (1958:205) om förverkande av alkohol m.m., 3. lagen (1976:511) om omhändertagande av berusade personer m.m., 4. lagen (1981:1064) om säkerhetskontroll i domstol, 5. polislagen (1984:387), 6. ordningslagen (1993:1617), 7. lagen (2010:294) om säkerhetskontroll vid offentliga sammanträden i kommuner och regioner, 8. lagen (2018:1974) om säkerhetskontroll vid Sametingets offentliga sammanträden, 9. lagen (2021:77) om säkerhetskontroll på frivårdskontor, och 10. lagen (2022:1011) om in- och utpasseringskontroller vid högskoleprovet. Tystnadsplikt"
    },
    {
      "provision_ref": "17",
      "section": "17",
      "content": "En ordningsvakt får inte obehörigen röja eller utnyttja vad han eller hon på grund av sitt uppdrag har fått veta om 1. en enskilds personliga förhållanden, eller 2. omständigheter som är av betydelse för Sveriges säkerhet eller för att bekämpa brott. I det allmännas verksamhet tillämpas offentlighets- och sekretesslagen (2009:400). Anmälningsskyldighet"
    },
    {
      "provision_ref": "17 a",
      "section": "17 a",
      "content": "Bestämmelser om skyldigheten att vid kännedom eller misstanke om att ett barn far illa genast anmäla det till socialnämnden finns i 19 kap. 1 § socialtjänstlagen (2025:400). Lag (2025:1500). Straff"
    },
    {
      "provision_ref": "18",
      "section": "18",
      "content": "Den som uppsåtligen eller av oaktsamhet bryter mot kravet på tillstånd i 3 § eller mot ett villkor som har meddelats enligt 6 § andra stycket döms till böter eller fängelse i högst sex månader. Ringa fall utgör inte brott. Bemyndigande"
    },
    {
      "provision_ref": "19",
      "section": "19",
      "content": "Regeringen eller den myndighet som regeringen bestämmer får meddela föreskrifter om 1. tillstånd att använda ordningsvakter, 2. förordnande av ordningsvakter, 3. ordningsvakters rapporteringsplikt, 4. ordningsvakters utbildning och utrustning, och 5. avgifter för utbildning och ärendehandläggning. Beslut och överklagande"
    },
    {
      "provision_ref": "20",
      "section": "20",
      "content": "Beslut enligt denna lag fattas av Polismyndigheten. Om Polismyndighetens beslut om avstängning enligt 12 § inte kan avvaktas, får en polisman besluta om avstängning. Ett sådant beslut ska skyndsamt anmälas till Polismyndigheten. Om avstängningen inte redan har upphört, ska myndigheten omedelbart pröva om den ska bestå. Beslut enligt denna lag gäller omedelbart om inte något annat anges i beslutet."
    },
    {
      "provision_ref": "21",
      "section": "21",
      "content": "Polismyndighetens beslut enligt denna lag får överklagas till allmän förvaltningsdomstol. Prövningstillstånd krävs vid överklagande till kammarrätten. Övergångsbestämmelser 2023:421 1. Denna lag träder i kraft den 1 januari 2024. 2. Genom lagen upphävs lagen (1980:578) om ordningsvakter. 3. Den upphävda lagen gäller dock fortfarande vid överklagande av ett beslut om återkallelse av förordnande som ordningsvakt eller avstängning av ordningsvakt som har meddelats enligt den lagen. 4. Ett förordnande som ordningsvakt som har beslutats enligt den upphävda lagen upphör att gälla vid utgången av år 2025, om det inte dessförinnan har återkallats eller annars har upphört att gälla."
    }
  ]
}