{
  "id": "2014:1020",
  "type": "statute",
  "title": "Lag (2014:1020) om redovisningscentraler och beställningscentraler för taxitrafik",
  "status": "in_force",
  "issued_date": "2014-07-10",
  "url": "https://www.riksdagen.se/sv/dokument-och-lagar/dokument/svensk-forfattningssamling/sfs-2014-1020",
  "provisions": [
    {
      "provision_ref": "1",
      "section": "1",
      "title": "Lagens tillämpningsområde",
      "content": "Denna lag gäller redovisningscentraler och beställningscentraler för taxitrafik enligt taxitrafiklagen (2012:211). Lag (2018:1126). Definition"
    },
    {
      "provision_ref": "2",
      "section": "2",
      "content": "Med en redovisningscentral avses en verksamhet som består i att ta emot, lagra och lämna ut uppgifter som överförs från taxametrar. Med en beställningscentral avses en verksamhet som består i att 1. ta emot beställningar och betalningar samt fördela köruppdrag mellan innehavare av taxitrafiktillstånd, och 2. samla in, lagra och lämna ut uppgifter om förhållanden som avses i 1 och uppgifter från sådan särskild utrustning för taxifordon som avses i 2 b kap. 1 § taxitrafiklagen (2012:211). Lag (2018:1126). Tillstånd m.m. Tillståndsplikt"
    },
    {
      "provision_ref": "3",
      "section": "3",
      "content": "Det krävs tillstånd för att få driva en redovisningscentral eller en beställningscentral. Lag (2018:1126). Tillståndsmyndighet"
    },
    {
      "provision_ref": "4",
      "section": "4",
      "content": "Ansökan om tillstånd prövas av den myndighet som regeringen bestämmer (tillståndsmyndigheten). Verksamhetsansvarig"
    },
    {
      "provision_ref": "5",
      "section": "5",
      "content": "Hos redovisningscentralen eller beställningscentralen ska det finnas en eller flera personer som har särskilt ansvar för att verksamheten utövas i enlighet med de föreskrifter som gäller för verksamheten (verksamhetsansvarig). Lag (2018:1126)."
    },
    {
      "provision_ref": "6",
      "section": "6",
      "content": "En fysisk person som har tillstånd att driva en redovisningscentral eller en beställningscentral är verksamhetsansvarig. Lag (2018:1126)."
    },
    {
      "provision_ref": "7",
      "section": "7",
      "content": "Hos juridiska personer som har tillstånd att driva en redovisningscentral eller en beställningscentral ska den juridiska personen utse den eller de som ska vara verksamhetsansvariga. Lag (2018:1126). Förutsättningar för tillstånd"
    },
    {
      "provision_ref": "8",
      "section": "8",
      "content": "Tillstånd att driva en redovisningscentral eller en beställningscentral får ges endast till den som med hänsyn till ekonomiska förhållanden och gott anseende bedöms vara lämplig att driva verksamheten. Tillstånd att driva en redovisningscentral eller en beställningscentral får inte ges till en ideell förening eller en stiftelse. En beställningscentral får inte ha taxitrafiktillstånd. Lag (2018:1126)."
    },
    {
      "provision_ref": "9",
      "section": "9",
      "content": "För tillstånd att driva en redovisningscentral krävs att mottagande, lagring och utlämnande av taxameteruppgifter sker under sådana förhållanden som är ägnade att upprätthålla den överförda informationens säkerhet. För tillstånd att driva en beställningscentral krävs att insamling, lagring och utlämnande av uppgifter som avses i 23 a § och föreskrifter som har meddelats i anslutning till lagen sker under sådana förhållanden som är ägnade att upprätthålla informationens säkerhet. Lag (2018:1126)."
    },
    {
      "provision_ref": "10",
      "section": "10",
      "content": "Endast den som är bosatt inom Europeiska ekonomiska samarbetsområdet (EES) får ges tillstånd att driva en redovisningscentral eller en beställningscentral. Om sökanden är en juridisk person, ska denna ha sitt säte inom EES. För tillstånd krävs att den tekniska utrustning som ska användas för mottagande, insamling, lagring och utlämnande ska finnas inom EES. Lag (2018:1126)."
    },
    {
      "provision_ref": "11",
      "section": "11",
      "content": "Prövningen enligt 8 § första stycket ska avse den eller de som är verksamhetsansvariga. Därutöver ska prövningen i fråga om en juridisk person avse den juridiska personen samt följande personer: 1. den verkställande direktören och annan som genom en ledande ställning eller på annat sätt har ett bestämmande inflytande över verksamheten, 2. de styrelseledamöter och styrelsesuppleanter som till följd av eget eller närståendes ekonomiska intresse har en väsentlig gemenskap med den juridiska personen som är grundad på andelsrätt eller därmed jämförligt ekonomiskt intresse, och 3. bolagsmännen i kommanditbolag eller andra handelsbolag. Som närstående till en styrelseledamot eller en styrelsesuppleant anses den som enligt 4 kap. 3 § första stycket konkurslagen (1987:672) är att anse som närstående till gäldenären."
    },
    {
      "provision_ref": "12",
      "section": "12",
      "content": "Om någon av dem som anges i 11 § byts ut eller om det tillkommer någon sådan person, ska den nya personens lämplighet prövas. Redovisningscentralen eller beställningscentralen är skyldig att snarast anmäla sådana ändrade förhållanden till tillståndsmyndigheten. Lag (2018:1126)."
    },
    {
      "provision_ref": "13",
      "section": "13",
      "content": "Vid prövningen av den sökande i fråga om kravet på gott anseende ska den sökandes vilja och förmåga att fullgöra sina skyldigheter mot det allmänna, laglydnad i övrigt och andra omständigheter av betydelse beaktas. Tillstånds giltighet"
    },
    {
      "provision_ref": "14",
      "section": "14",
      "content": "Ett tillstånd att driva redovisningscentral eller beställningscentral gäller tills vidare. Lag (2018:1126)."
    },
    {
      "provision_ref": "15",
      "section": "15",
      "content": "Om tillståndshavaren avlider eller försätts i konkurs, övergår tillståndet till dödsboet respektive konkursboet. Tillståndet gäller, om inte tillståndsmyndigheten på grund av särskilda skäl medger längre giltighetstid, under högst sex månader räknat från dödsfallet eller konkursbeslutet. Hos en redovisningscentral eller en beställningscentral ska, efter dödsfall eller konkurs, en föreståndare som har godkänts av tillståndsmyndigheten vara verksamhetsansvarig. I fråga om denne ska 8 § första stycket tillämpas. Lag (2018:1126)."
    },
    {
      "provision_ref": "16",
      "section": "16",
      "content": "Tillståndet ska upphöra att gälla, om inte en föreståndare har anmälts till tillståndsmyndigheten inom en månad efter dödsfallet eller konkursbeslutet. Tillståndet ska också upphöra att gälla, om föreståndaren inte godkänns och inte en annan föreståndare anmäls inom den tid som tillståndsmyndigheten bestämmer. Om en annan föreståndare anmälts men inte heller denne godkänns, upphör tillståndet att gälla tre veckor efter det att beslutet om att inte godkänna honom eller henne har vunnit laga kraft."
    },
    {
      "provision_ref": "17",
      "section": "17",
      "content": "När ett tillstånd att driva en redovisningscentral har upphört att gälla av skäl som framgår av 15 eller 16 § ska dödsboet eller konkursboet, senast sex veckor efter det att tillståndet upphörde, överföra de taxameteruppgifter som lagras hos den tidigare redovisningscentralen till en annan redovisningscentral som innehavaren av taxitrafiktillståndet anvisar eller, om det inte går att få en sådan anvisning, den redovisningscentral som dödsboet eller konkursboet väljer. När ett tillstånd att driva en beställningscentral har upphört att gälla av skäl som framgår av 15 eller 16 § ska dödsboet eller konkursboet på motsvarande sätt som anges i första stycket överföra uppgifter som samlats in och lagrats med stöd av denna lag till en annan beställningscentral. Lag (2018:1126). Återkallelse av tillstånd"
    },
    {
      "provision_ref": "18",
      "section": "18",
      "content": "Om det i driften av redovisningscentralen eller beställningscentralen eller i någon annan näringsverksamhet som tillståndshavaren bedriver har förekommit allvarliga missförhållanden eller om förutsättningarna för tillstånd av någon annan anledning inte längre är uppfyllda, ska tillståndet återkallas av tillståndsmyndigheten. Om missförhållandena inte är så allvarliga att tillståndet bör återkallas, kan i stället varning meddelas. Lag (2018:1126)."
    },
    {
      "provision_ref": "19",
      "section": "19",
      "content": "Ett ärende som avses i 18 § får inte avgöras utan att tillståndshavaren har getts skälig tid att byta ut en verksamhetsansvarig eller annan person vars lämplighet prövas. Om inte heller den nya personen godkänns ska tillståndet återkallas."
    },
    {
      "provision_ref": "20",
      "section": "20",
      "content": "Ett tillstånd ska återkallas 1. om det inte används och särskilda skäl inte talar emot en återkallelse, eller 2. på tillståndshavarens begäran om verksamheten inte har bedrivits eller upphör."
    },
    {
      "provision_ref": "21",
      "section": "21",
      "content": "Ett beslut om återkallelse eller varning ska delges den som beslutet gäller."
    },
    {
      "provision_ref": "22",
      "section": "22",
      "content": "När ett tillstånd att driva en redovisningscentral har återkallats ska den eller de som vid tidpunkten för återkallelsen var verksamhetsansvariga, senast sex veckor efter det att tillståndet återkallades, överföra de taxameteruppgifter som lagras hos den tidigare redovisningscentralen till en annan redovisningscentral som innehavaren av taxitrafiktillståndet anvisar eller, om det inte går att få en sådan anvisning, den redovisningscentral som den eller de tidigare verksamhetsansvariga väljer. När ett tillstånd att driva en beställningscentral har återkallats ska den eller de som vid tidpunkten för återkallelsen var verksamhetsansvariga på motsvarande sätt som anges i första stycket överföra uppgifter som samlats in och lagrats med stöd av denna lag till en annan beställningscentral. Om den som tidigare varit verksamhetsansvarig inte fullgör sin skyldighet enligt första eller andra stycket får tillståndsmyndigheten förelägga denne att skyldigheten ska fullgöras. Ett sådant föreläggande får förenas med vite. Lag (2018:1126). Redovisningscentralens och beställningscentralens skyldigheter"
    },
    {
      "provision_ref": "23",
      "section": "23",
      "content": "Redovisningscentralen ska lagra de uppgifter som överförts enligt 2 a kap. taxitrafiklagen (2012:211) under sju år från utgången av det kalenderår när överföringen skedde. När uppgifter med stöd av 17 § första stycket eller 22 § första stycket överförts till en ny redovisningscentral ska den centralen lagra dessa uppgifter så länge som krävs för att den sammanlagda lagringstiden ska bli densamma som i första stycket. Lag (2018:1126)."
    },
    {
      "provision_ref": "23 a",
      "section": "23 a",
      "content": "Beställningscentralen ska samla in och lagra sådana uppgifter som behövs för skattekontroll av innehavare av taxitrafiktillstånd och taxiförare. Lagringen ska pågå under sju år från utgången av det kalenderår då affärshändelsen mellan beställningscentralen och innehavaren av taxitrafiktillståndet inträffade. När uppgifter med stöd av 17 § andra stycket eller 22 § andra stycket överförts till en ny beställningscentral ska den centralen lagra dessa uppgifter så länge som krävs för att den sammanlagda lagringstiden ska bli densamma som i första stycket. Lag (2018:1126)."
    },
    {
      "provision_ref": "24",
      "section": "24",
      "content": "En redovisningscentral eller en beställningscentral ska på begäran av Skatteverket lämna ut sådana uppgifter som centralen är skyldig att lagra enligt 23 eller 23 a §. Redovisningscentralen ska även på begäran av Skatteverket lämna ut uppgift om uteblivna överföringar samt sådana meddelanden som avses i 2 a kap. 4 § andra stycket taxitrafiklagen (2012:211). Om redovisningscentralen eller beställningscentralen inte följt Skatteverkets begäran senast inom en vecka, får verket förelägga redovisningscentralen eller beställningscentralen att lämna ut uppgifterna. Sådant föreläggande får förenas med vite. En redovisningscentral ska självmant lämna uppgift om uteblivna överföringar till tillståndsmyndigheten. En beställningscentral ska på begäran av polisman lämna ut uppgift om huruvida en viss färd påbörjats efter beställning hos centralen. Lag (2018:1126)."
    },
    {
      "provision_ref": "25",
      "section": "25",
      "content": "Redovisningscentralen ska på begäran av en tillståndshavare för taxitrafik lämna ut lagrade taxameteruppgifter som tidigare har överförts av tillståndshavaren till redovisningscentralen. Uppgifterna ska lämnas till tillståndshavaren. Beställningscentralen ska på begäran av en tillståndshavare för taxitrafik lämna ut sådana uppgifter som samlats in och lagrats om tillståndshavarens verksamhet med stöd av denna lag. Uppgifterna ska lämnas till tillståndshavaren. Lag (2018:1126). Installation och besiktning av taxameterutrustning"
    },
    {
      "provision_ref": "26",
      "section": "26",
      "content": "Den som utför installation och besiktning av taxameterutrustning ska lämna tillståndsmyndigheten uppgifter om utförande av sådana åtgärder. Tillsyn"
    },
    {
      "provision_ref": "27",
      "section": "27",
      "content": "Tillståndsmyndigheten utövar tillsyn över att denna lag och de föreskrifter som meddelats i anslutning till den följs. Tystnadsplikt"
    },
    {
      "provision_ref": "28",
      "section": "28",
      "content": "Redovisningscentralen och den som tillhör eller har tillhört personalen vid en sådan central får inte obehörigen röja taxameteruppgifter, om det kan antas att det finns en risk för att den som lämnat uppgiften utsätts för skada eller men om uppgiften röjs. Som obehörigt röjande anses inte att någon fullgör sådan uppgiftsskyldighet som följer av lag eller förordning. Första stycket gäller också för uppgifter som en beställningscentral samlar in och lagrar med stöd av denna lag. För det allmännas verksamhet gäller offentlighets- och sekretesslagen (2009:400). Lag (2018:1126). Överklagande"
    },
    {
      "provision_ref": "29",
      "section": "29",
      "content": "Tillståndsmyndighetens beslut i frågor om redovisningscentraler eller beställningscentraler får överklagas till allmän förvaltningsdomstol. Detsamma gäller Skatteverkets beslut i fråga om föreläggande enligt 24 §. Ett beslut som rör en fysisk person överklagas till den förvaltningsrätt inom vars domkrets personen är folkbokförd eller, om denne inte är folkbokförd i Sverige, till den förvaltningsrätt inom vars domkrets personen vistas. I andra fall överklagas ett sådant beslut till den förvaltningsrätt inom vars domkrets beslutet meddelades. Ett beslut som rör en juridisk person överklagas till den förvaltningsrätt inom vars domkrets företagets eller verksamhetens ledning finns. I andra fall överklagas ett sådant beslut till den förvaltningsrätt inom vars domkrets beslutet meddelades. Prövningstillstånd krävs vid överklagande till kammarrätten. Lag (2018:1126). Verkställighet"
    },
    {
      "provision_ref": "30",
      "section": "30",
      "content": "Ett beslut enligt denna lag eller enligt föreskrifter som har meddelats med stöd av lagen ska gälla omedelbart, om inte annat förordnas. Bemyndigande"
    },
    {
      "provision_ref": "31",
      "section": "31",
      "content": "Regeringen eller den myndighet som regeringen bestämmer får meddela föreskrifter om 1. sådana krav som avses i 8, 9 och 13 §§, 2. tillsyn enligt denna lag, och 3. avgifter för tillsyn och ärendehandläggning enligt denna lag och enligt föreskrifter som har meddelats med stöd av den. Regeringen eller den myndighet som regeringen bestämmer kan med stöd av 8 kap. 7 § regeringsformen meddela närmare föreskrifter om vilka uppgifter som ska samlas in och lagras av en beställningscentral enligt 23 a § samt på vilket sätt dessa ska samlas in. Lag (2018:1126)."
    }
  ]
}