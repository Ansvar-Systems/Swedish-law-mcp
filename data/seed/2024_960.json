{
  "id": "2024:960",
  "type": "statute",
  "title": "Lag (2024:960) om infrastruktur för alternativa drivmedel",
  "status": "in_force",
  "issued_date": "2024-10-31",
  "url": "https://www.riksdagen.se/sv/dokument-och-lagar/dokument/svensk-forfattningssamling/sfs-2024-960",
  "provisions": [
    {
      "provision_ref": "1",
      "section": "1",
      "title": "Lagen kompletterar en EU-förordning",
      "content": "Denna lag kompletterar Europaparlamentets och rådets förordning (EU) 2023/1804 av den 13 september 2023 om utbyggnad av infrastruktur för alternativa drivmedel och om upphävande av direktiv 2014/94/EU, i denna lag kallad EU- förordningen. Ord och uttryck i lagen har samma betydelse som i EU- förordningen. Prisinformation"
    },
    {
      "provision_ref": "2",
      "section": "2",
      "content": "Regeringen eller den myndighet som regeringen bestämmer får meddela föreskrifter om skyldighet att på en tankningsstation tillhandahålla information om priser för alternativa drivmedel."
    },
    {
      "provision_ref": "3",
      "section": "3",
      "content": "Följande information ska anses vara väsentlig vid tillämpningen av 10 § tredje stycket marknadsföringslagen (2008:486): 1. priser för laddning eller tankning som krävs enligt artiklarna 5.3-5.5 och 7.2-7.4 i EU-förordningen, och 2. priser för drivmedel som krävs enligt föreskrifter som har meddelats med stöd av 2 §. Bestämmelserna i 29-36 §§ marknadsföringslagen om marknadsstörningsavgift ska inte tillämpas vid utebliven information. Tillsynsmyndigheter"
    },
    {
      "provision_ref": "4",
      "section": "4",
      "content": "Om inte annat följer av denna lag, utövar den eller de myndigheter som regeringen bestämmer tillsyn över att EU- förordningen följs."
    },
    {
      "provision_ref": "5",
      "section": "5",
      "content": "Den kommun som utövar tillsyn över en tankningsstation enligt lagen (2010:1011) om brandfarliga och explosiva varor utövar tillsyn över att tankningspunkterna vid stationen uppfyller de tekniska specifikationerna för tankningsstationer för väte i punkt 3.1 och 3.3-3.6 i bilaga II till EU- förordningen. Kommunens uppgifter ska fullgöras av den nämnd som utövar tillsyn enligt lagen om brandfarliga och explosiva varor."
    },
    {
      "provision_ref": "6",
      "section": "6",
      "content": "Om en kommun har ingått avtal med en annan kommun enligt 26 § lagen (2010:1011) om brandfarliga och explosiva varor om att de uppgifter som kommunen har enligt den lagen helt eller delvis ska utövas av den andra kommunen, får tillsynen enligt 5 § utövas av den andra kommunen. Avtal med ackrediterade organ om bistånd vid tillsyn"
    },
    {
      "provision_ref": "7",
      "section": "7",
      "content": "En kommun får ingå avtal med ett organ för bedömning av överensstämmelse om att organet ska bistå kommunen i de uppgifter som kommunen har enligt 5 eller 6 §. Ett sådant organ ska vara ackrediterat enligt Europaparlamentets och rådets förordning (EG) nr 765/2008 av den 9 juli 2008 om krav för ackreditering och marknadskontroll i samband med saluföring av produkter och upphävande av förordning (EEG) nr 339/93 och enligt lagen (2011:791) om ackreditering och teknisk kontroll. Avtalet får inte omfatta uppgifter som innefattar myndighetsutövning. Överlåtelse av tillsynsuppgift till en enskild aktör"
    },
    {
      "provision_ref": "8",
      "section": "8",
      "content": "Den myndighet som utövar tillsyn i fråga om de delar av system för landströmsförsörjning som är fast monterade på fartyg eller medföljer fartyg får i enskilda fall överlåta den tillsynsuppgiften till en svensk fysisk eller juridisk person. En sådan överlåtelse får också ske till en utländsk juridisk person."
    },
    {
      "provision_ref": "9",
      "section": "9",
      "content": "Regeringen eller den myndighet som regeringen bestämmer får meddela föreskrifter om vilka krav en fysisk eller juridisk person som ska utföra den tillsyn som avses i 8 § ska uppfylla. Förelägganden"
    },
    {
      "provision_ref": "10",
      "section": "10",
      "content": "En myndighet som utövar tillsyn får besluta de förelägganden som behövs för tillsynen och för att de som omfattas av tillsynen ska fullgöra sina skyldigheter enligt EU-förordningen. Ett beslut om föreläggande får förenas med vite. Avgifter"
    },
    {
      "provision_ref": "11",
      "section": "11",
      "content": "Den myndighet som utövar tillsyn får ta ut avgift för tillsynen och för ärendehandläggning som rör tillsynen."
    },
    {
      "provision_ref": "12",
      "section": "12",
      "content": "Regeringen eller den myndighet som regeringen bestämmer får meddela föreskrifter om sådana avgifter som avses i 11 §."
    },
    {
      "provision_ref": "13",
      "section": "13",
      "content": "En kommun får meddela föreskrifter om avgifter för tillsyn som kommunen utövar. Överklagande"
    },
    {
      "provision_ref": "14",
      "section": "14",
      "content": "Följande beslut får överklagas till allmän förvaltningsdomstol: 1. beslut om föreläggande enligt 10 §, 2. beslut om att ta ut avgift enligt 11 §, och 3. beslut om att inte utfärda en identifieringskod som avses i artikel 20.1 i EU-förordningen. Andra beslut enligt denna lag eller enligt EU-förordningen får inte överklagas. Prövningstillstånd krävs vid överklagande till kammarrätten. Övergångsbestämmelser 2024:960 1. Denna lag träder i kraft den 31 december 2024. 2. Genom lagen upphävs lagen (2016:915) om krav på installationer för alternativa drivmedel."
    }
  ]
}