{
  "id": "2024:364",
  "type": "statute",
  "title": "Lag (2024:364) med kompletterande bestämmelser till EU:s förordning om inrättande av en mekanism för koldioxidjustering vid gränsen",
  "status": "in_force",
  "issued_date": "2024-05-30",
  "url": "https://www.riksdagen.se/sv/dokument-och-lagar/dokument/svensk-forfattningssamling/sfs-2024-364",
  "provisions": [
    {
      "provision_ref": "1",
      "section": "1",
      "title": "Lagens innehåll och uttryck i lagen",
      "content": "Denna lag kompletterar 1. Europaparlamentets och rådets förordning (EU) 2023/956 av den 10 maj 2023 om inrättande av en mekanism för koldioxidjustering vid gränsen, här benämnd CBAM-förordningen, och 2. EU-förordningar som meddelas med stöd av CBAM-förordningen. Termer och uttryck i denna lag har samma betydelse som i CBAM- förordningen och de EU-förordningar som meddelas med stöd av den förordningen. Behörig myndighet"
    },
    {
      "provision_ref": "2",
      "section": "2",
      "content": "Regeringen bestämmer vilken förvaltningsmyndighet under regeringen som ska vara behörig myndighet enligt CBAM- förordningen. Status som godkänd CBAM-deklarant"
    },
    {
      "provision_ref": "3",
      "section": "3",
      "content": "Den behöriga myndigheten beslutar i frågor om att bevilja eller återkalla status som godkänd CBAM-deklarant enligt artiklarna 5 och 17 i CBAM-förordningen. Regeringen eller den myndighet som regeringen bestämmer får meddela föreskrifter om förfarandet vid ansökan om och återkallelse av status som godkänd CBAM-deklarant. Den behöriga myndigheten får bestämma att ett beslut om återkallelse av status som godkänd CBAM-deklarant ska gälla med omedelbar verkan. Ackreditering"
    },
    {
      "provision_ref": "4",
      "section": "4",
      "content": "Regeringen eller den myndighet som regeringen bestämmer får meddela föreskrifter om verifiering av uppgifter och ackreditering av kontrollörer enligt artiklarna 8 och 18 i CBAM-förordningen. Tillsyn"
    },
    {
      "provision_ref": "5",
      "section": "5",
      "content": "Den behöriga myndigheten utövar tillsyn över att denna lag, CBAM-förordningen och EU-förordningar som har antagits med stöd av den förordningen samt föreskrifter som har meddelats i anslutning till lagen och EU-förordningarna följs."
    },
    {
      "provision_ref": "6",
      "section": "6",
      "content": "För tillsynen enligt 5 § har den behöriga myndigheten rätt att begära att en fysisk eller juridisk person ska lämna de upplysningar eller tillhandahålla de handlingar som behövs för tillsynen. För denna tillsyn har den behöriga myndigheten också rätt att få tillgång till varuprov av den CBAM-vara som har importerats."
    },
    {
      "provision_ref": "7",
      "section": "7",
      "content": "Den behöriga myndigheten får besluta om de förelägganden som behövs för att den som har skyldigheter enligt föreskrifter som omfattas av tillsynen ska fullgöra dessa."
    },
    {
      "provision_ref": "8",
      "section": "8",
      "content": "Den behöriga myndigheten har, om det behövs för tillsynen, rätt att få tillträde till byggnader, lokaler och andra utrymmen som används av en fysisk eller juridisk person. Detta gäller dock inte tillträde till bostäder."
    },
    {
      "provision_ref": "9",
      "section": "9",
      "content": "Polismyndigheten ska ge den behöriga myndigheten den hjälp som behövs för sådant tillträde som avses i 8 §. Hjälp får begäras endast om 1. det på grund av särskilda omständigheter kan befaras att åtgärden inte kan utföras utan att en polismans särskilda befogenheter enligt 10 § polislagen (1984:387) behöver användas, eller 2. det annars finns synnerliga skäl."
    },
    {
      "provision_ref": "10",
      "section": "10",
      "content": "Regeringen eller den myndighet som regeringen bestämmer får meddela föreskrifter om avgifter för myndigheters kostnader för prövning och tillsyn enligt 1. denna lag eller föreskrifter som meddelas med stöd av lagen, eller 2. CBAM-förordningen eller EU-förordningar som meddelas med stöd av den förordningen. Sanktionsavgift"
    },
    {
      "provision_ref": "11",
      "section": "11",
      "content": "Den behöriga myndigheten får besluta om sanktionsavgift i enlighet med artiklarna 26 och 35 i CBAM-förordningen och artikel 16 i kommissionens genomförandeförordning (EU) 2023/1773 av den 17 augusti 2023 om tillämpningsföreskrifter för Europaparlamentets och rådets förordning (EU) 2023/956 vad gäller rapporteringsskyldigheter inom ramen för mekanismen för koldioxidjustering vid gränsen under övergångs-perioden, här benämnd genomförandeförordningen för övergångsperioden."
    },
    {
      "provision_ref": "12",
      "section": "12",
      "content": "Sanktionsavgift enligt artikel 26 i CBAM-förordningen får inte beslutas efter den period som avslutas med det fjärde året efter det år då CBAM-deklarationen borde ha lämnats in. Sanktionsavgift enligt artikel 35 i CBAM-förordningen och artikel 16 i genomförandeförordningen för övergångsperioden får inte beslutas efter utgången av år 2026."
    },
    {
      "provision_ref": "13",
      "section": "13",
      "content": "Ett beslut om sanktionsavgift ska delges den avgiftsskyldige."
    },
    {
      "provision_ref": "14",
      "section": "14",
      "content": "Sanktionsavgiften ska tillfalla staten."
    },
    {
      "provision_ref": "15",
      "section": "15",
      "content": "En sanktionsavgift ska betalas till den myndighet som regeringen bestämmer inom 30 dagar från det att beslutet om att ta ut avgiften har fått laga kraft eller inom den längre tid som anges i beslutet. Om sanktionsavgiften inte betalas inom den tid som anges i första stycket, ska myndigheten lämna den obetalda avgiften för indrivning. Bestämmelser om indrivning finns i lagen (1993:891) om indrivning av statliga fordringar m.m. Vid indrivning får verkställighet ske enligt utsökningsbalken."
    },
    {
      "provision_ref": "16",
      "section": "16",
      "content": "Regeringen får meddela ytterligare föreskrifter om sanktionsavgifter enligt CBAM-förordningen och genomförandeförordningen för övergångsperioden. Överklagande"
    },
    {
      "provision_ref": "17",
      "section": "17",
      "content": "Beslut enligt denna lag, enligt CBAM-förordningen och EU- förordningar som meddelas med stöd av den förordningen eller enligt föreskrifter som meddelas i anslutning till lagen och EU-förordningarna får överklagas till mark- och miljödomstolen. Bestämmelser om överklagande av mark- och miljödomstolens domar och beslut finns i 1 kap. 2 § första stycket och 5 kap. lagen (2010:921) om mark- och miljödomstolar."
    }
  ]
}