{
  "id": "2022:850",
  "type": "statute",
  "title": "Lag (2022:850) om grundläggande omställnings- och kompetensstöd",
  "status": "in_force",
  "issued_date": "2022-06-09",
  "url": "https://www.riksdagen.se/sv/dokument-och-lagar/dokument/svensk-forfattningssamling/sfs-2022-850",
  "provisions": [
    {
      "provision_ref": "1",
      "section": "1",
      "title": "Lagens innehåll och syfte",
      "content": "Denna lag innehåller bestämmelser om 1. offentligt grundläggande omställnings- och kompetensstöd till enskilda personer, 2. ersättning till arbetsgivare som finansierar registrerade omställningsorganisationer, och 3. yttranden till de som ansöker om omställningsstudiestöd."
    },
    {
      "provision_ref": "2",
      "section": "2",
      "content": "Syftet med denna lag är att stärka enskilda personers framtida ställning på den svenska arbetsmarknaden. Ansvarig myndighet"
    },
    {
      "provision_ref": "3",
      "section": "3",
      "content": "Kammarkollegiet fattar beslut i ärenden enligt denna lag. Tillgång på medel"
    },
    {
      "provision_ref": "4",
      "section": "4",
      "content": "Offentligt grundläggande omställnings- och kompetensstöd till enskilda personer och yttranden till de som ansöker om omställningsstudiestöd får lämnas i mån av tillgång på medel. Regeringen eller den myndighet som regeringen bestämmer kan med stöd av 8 kap. 7 § regeringsformen meddela föreskrifter om prioriteringar av medel. Offentligt grundläggande omställnings- och kompetensstöd till enskilda personer"
    },
    {
      "provision_ref": "5",
      "section": "5",
      "content": "Offentligt grundläggande omställnings- och kompetensstöd lämnas i form av rådgivning, vägledning och förstärkt stöd."
    },
    {
      "provision_ref": "6",
      "section": "6",
      "content": "Stöd får lämnas till den 1. vars anställning ska upphöra eller har upphört till följd av arbetsbrist, sjukdom eller att anställningen är tidsbegränsad, eller 2. som har en anställning. För att stöd ska få lämnas enligt första stycket ska en anställning som upphör till följd av arbetsbrist ha avslutats på initiativ av arbetsgivaren. Stöd får inte lämnas för en anställning 1. i ett aktiebolag, en ekonomisk förening eller en annan juridisk person där den sökande är verkställande direktör, 2. i ett aktiebolag där den sökande är aktieägare och aktieinnehavet för sig eller sammanräknat med aktier som ägs av en make, maka, registrerad partner, förälder eller ett barn till aktieägaren uppgår till minst en tredjedel av aktierna, eller 3. hos en egenföretagare där den sökande är en make, maka, registrerad partner eller sammanboende till egenföretagaren."
    },
    {
      "provision_ref": "7",
      "section": "7",
      "content": "Förstärkt stöd får lämnas till den vars anställning ska upphöra eller har upphört och som har särskilda behov av stöd till följd av sjukdom."
    },
    {
      "provision_ref": "8",
      "section": "8",
      "content": "Stöd får lämnas till den som vid tidpunkten för ansökan om stöd förvärvsarbetar eller senast har förvärvsarbetat i Sverige hos en arbetsgivare som 1. är registrerad hos Skatteverket, 2. inte är bunden av ett kollektivavtal, och 3. inte finansierar en registrerad omställningsorganisation."
    },
    {
      "provision_ref": "9",
      "section": "9",
      "content": "Stöd får lämnas till den som 1. har förvärvsarbetat i Sverige i genomsnitt minst 16 timmar per vecka under en kalendermånad i sammanlagt minst 12 månader inom en ramtid om 24 månader direkt före ansökan om stöd, eller 2. inom den tid som anges i första stycket 1 har haft en viss minsta inkomst av sådant förvärvsarbete. Förvärvsarbete i ett land inom Europeiska ekonomiska samarbetsområdet (EES), i Förenade kungariket och i Schweiz får tillgodoräknas som förvärvsarbete i Sverige. Regeringen eller den myndighet som regeringen bestämmer kan med stöd av 8 kap. 7 § regeringsformen meddela föreskrifter om kraven i första och andra styckena."
    },
    {
      "provision_ref": "10",
      "section": "10",
      "content": "Stöd får inte lämnas till den som har fyllt 65 år."
    },
    {
      "provision_ref": "11",
      "section": "11",
      "content": "Stöd får som längst lämnas under tolv månader från det att ansökan har beviljats."
    },
    {
      "provision_ref": "12",
      "section": "12",
      "content": "Den som har fått stöd under tolv månader får ges ytterligare stöd om förutsättningarna för stöd på nytt är uppfyllda. Förvärvsarbete som har legat till grund för ett tidigare beslutat stöd får då inte tillgodoräknas. Ersättning till arbetsgivare som finansierar registrerade omställningsorganisationer"
    },
    {
      "provision_ref": "13",
      "section": "13",
      "content": "Ersättning ska lämnas till en arbetsgivare för kostnader som motsvarar de avgifter som arbetsgivaren har betalat till en registrerad omställningsorganisation. Ersättningen får motsvara högst 0,15 procent av arbetsgivarens totala utbetalda kontanta ersättningar som ingår i underlaget för arbetsgivaravgifter enligt socialavgiftslagen (2000:980)."
    },
    {
      "provision_ref": "14",
      "section": "14",
      "content": "En organisation ska registreras som omställningsorganisation om den 1. tillhandahåller eller, om verksamheten är nystartad, avser att tillhandahålla grundläggande omställnings- och kompetensstöd som väsentligen motsvarar stödet enligt denna lag och under villkor som inte är påtagligt mer begränsande än de villkor som gäller för stöd enligt denna lag, 2. finansierar tillhandahållandet av grundläggande omställnings- och kompetensstöd genom avgifter från arbetsgivare, 3. har tillgång till relevant kompetens, 4. har tillräcklig finansiell kapacitet, och 5. i övrigt är lämplig för att utöva verksamheten. Regeringen eller den myndighet som regeringen bestämmer kan med stöd av 8 kap. 7 § regeringsformen meddela föreskrifter om kraven för registrering enligt första stycket."
    },
    {
      "provision_ref": "15",
      "section": "15",
      "content": "En omställningsorganisation ska avregistreras om 1. organisationen begär det, 2. förutsättningarna för registrering enligt 14 § inte längre är uppfyllda, eller 3. organisationen inte fullgör sin uppgifts- eller anmälningsskyldighet. Yttranden till de som ansöker om omställningsstudiestöd"
    },
    {
      "provision_ref": "16",
      "section": "16",
      "content": "Kammarkollegiet får lämna ett yttrande som avses i 32 § lagen (2022:856) om omställningsstudiestöd till den som har ansökt eller har för avsikt att ansöka om omställningsstudiestöd om yttrandet har betydelse för prövningen av ett sådant ärende. Ett yttrande får inte lämnas till den som har fått eller kan få ett yttrande genom en registrerad omställningsorganisation. Ett yttrande får inte heller lämnas till den som omfattas av ett kollektivavtal. Återbetalning av ersättning"
    },
    {
      "provision_ref": "17",
      "section": "17",
      "content": "En arbetsgivare som har fått ersättning är återbetalningsskyldig om denne har förorsakat att ersättningen har lämnats på felaktig grund eller med ett för högt belopp genom att 1. lämna oriktiga uppgifter, eller 2. underlåta att fullgöra en uppgifts- eller anmälningsskyldighet. Detsamma gäller om ersättning i annat fall har lämnats på felaktig grund eller med ett för högt belopp och arbetsgivaren har insett eller skäligen borde ha insett detta."
    },
    {
      "provision_ref": "18",
      "section": "18",
      "content": "Om en arbetsgivare är återbetalningsskyldig ska Kammarkollegiet återkräva det felaktigt utbetalda beloppet."
    },
    {
      "provision_ref": "19",
      "section": "19",
      "content": "Om en arbetsgivare är återbetalningsskyldig får Kammarkollegiet bevilja anstånd med betalningen eller träffa avtal med arbetsgivaren om en avbetalningsplan. I fall som anges i första stycket ska ränta tas ut på det obetalda beloppet. Ränta ska tas ut från den dag då anståndet beviljades eller avtalet om avbetalningsplan träffades, dock inte för tid innan det återkrävda beloppet har förfallit till betalning. Ränta ska tas ut efter en räntesats som vid varje tidpunkt överstiger statens utlåningsränta med två procentenheter."
    },
    {
      "provision_ref": "20",
      "section": "20",
      "content": "Om ett belopp som har återkrävts inte betalas i rätt tid, ska dröjsmålsränta enligt räntelagen (1975:635) tas ut på beloppet. Detsamma gäller när arbetsgivaren har beviljats anstånd med betalningen eller träffat ett avtal om en avbetalningsplan och betalning inte sker inom den tid som följer av beslutet om anstånd eller avtalet."
    },
    {
      "provision_ref": "21",
      "section": "21",
      "content": "Om det med hänsyn till arbetsgivarens ekonomiska förhållanden eller andra omständigheter finns särskilda skäl för det, får Kammarkollegiet helt eller delvis avstå från ett krav på återbetalning eller ränta."
    },
    {
      "provision_ref": "22",
      "section": "22",
      "content": "Vid återbetalningsskyldighet får Kammarkollegiet, vid en senare utbetalning av ersättning, dra av ett skäligt belopp i avräkning mot det krävda beloppet. Detsamma gäller skyldigheten att betala ränta. Ansökan"
    },
    {
      "provision_ref": "23",
      "section": "23",
      "content": "Den som vill begära stöd, registrering, ersättning eller yttrande enligt denna lag ska ansöka skriftligen hos Kammarkollegiet. En ansökan ska innehålla de uppgifter som behövs i ärendet. Regeringen eller den myndighet som regeringen bestämmer kan med stöd av 8 kap. 7 § regeringsformen meddela föreskrifter om en ansökan enligt första stycket."
    },
    {
      "provision_ref": "24",
      "section": "24",
      "content": "Den som har ansökt om stöd, registrering, ersättning eller yttrande enligt denna lag ska till Kammarkollegiet anmäla sådana förändringar som kan påverka det som ansökan avser. Uppgiftsskyldighet"
    },
    {
      "provision_ref": "25",
      "section": "25",
      "content": "En registrerad omställningsorganisation ska till Kammarkollegiet lämna de uppgifter som 1. myndigheten behöver i ett ärende enligt denna lag, och 2. behövs för myndighetens analys-, uppföljnings- och utvärderingsarbete. Omprövning och överklagande"
    },
    {
      "provision_ref": "26",
      "section": "26",
      "content": "Kammarkollegiets beslut enligt denna lag ska omprövas om det begärs av den som beslutet gäller. Vid omprövningen får beslutet inte ändras till den enskildes nackdel. En begäran om omprövning ska vara skriftlig. Begäran ska lämnas in till Kammarkollegiet och ska ha kommit in inom tre veckor från den dag då den som begär omprövning fick del av beslutet. Om ett beslut överklagas innan det har omprövats, ska överklagandet anses som en begäran om omprövning."
    },
    {
      "provision_ref": "27",
      "section": "27",
      "content": "I 40-44 §§ förvaltningslagen (2017:900) finns bestämmelser om överklagande till allmän förvaltningsdomstol. Övergångsbestämmelser 2022:850 1. Denna lag träder i kraft den 30 juni 2022 i fråga om 1-4, 13-15 och 17-27 §§ och i övrigt den dag som regeringen bestämmer. 2. Ersättning till arbetsgivare enligt 13 § får dock inte lämnas för tid före den 1 oktober 2022. 3. Ersättning enligt 13 § får lämnas för perioden den 1 oktober-31 december 2022 om den omställningsorganisation som arbetsgivaren har betalat avgifter till var registrerad enligt denna lag senast den 31 december 2022. 4. Vid tillämpning av 6 § första stycket 1 får endast en anställning som har upphört efter den 30 september 2022 beaktas."
    }
  ]
}