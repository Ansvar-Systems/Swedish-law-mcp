{
  "id": "2014:400",
  "type": "statute",
  "title": "Lag (2014:400) om Polismyndighetens elimineringsdatabas",
  "status": "in_force",
  "issued_date": "2014-05-28",
  "url": "https://www.riksdagen.se/sv/dokument-och-lagar/dokument/svensk-forfattningssamling/sfs-2014-400",
  "provisions": [
    {
      "provision_ref": "1",
      "section": "1",
      "title": "Ändamål",
      "content": "Polismyndigheten får föra ett register över dna-profiler i syfte att stärka kvaliteten i den forensiska verksamheten med dna-analyser (elimineringsdatabasen) i enlighet med denna lag. Uppgifter i elimineringsdatabasen får endast behandlas för att upptäcka och utreda kontamineringar vid dna-analyser och hanteringen av dna-spår. Begreppen dna-profil och dna-analys som används i lagen har samma betydelse som i lagen (2018:1693) om polisens behandling av personuppgifter inom brottsdatalagens område. Lag (2018:1709). Förhållandet till annan reglering"
    },
    {
      "provision_ref": "2",
      "section": "2",
      "content": "Denna lag gäller utöver brottsdatalagen (2018:1177). Lag (2018:1709). Innehåll"
    },
    {
      "provision_ref": "3",
      "section": "3",
      "content": "Elimineringsdatabasen får innehålla DNA-profiler från personer som anges i 8 och 9 §§ och som genom att komma i kontakt med material eller prover som ska bli föremål för DNA-analys eller lokaler där sådana analyser utförs riskerar att kontaminera dessa. En DNA-profil som registreras i databasen får endast ge information om identitet och inte om personliga egenskaper. Utöver DNA-profiler får elimineringsdatabasen innehålla uppgifter om vem DNA-profilen avser. Behandling av uppgifter i databasen"
    },
    {
      "provision_ref": "4",
      "section": "4",
      "content": "En dna-profil som har tagits fram under utredning av ett brott och som inte kan hänföras till en identifierbar person får vid ett tillfälle jämföras med dna-profiler i elimineringsdatabasen. Jämförelsen ska göras innan jämförelse görs med andra dna-profiler i biometriregister som förs enligt lagen (2018:1693) om polisens behandling av personuppgifter inom brottsdatalagens område. En dna-profil från prov som har tagits med stöd av 28 kap. rättegångsbalken får vid ett tillfälle jämföras med dna- profiler i elimineringsdatabasen. Om dna-profilen avser en misstänkt ska jämförelsen göras innan profilen läggs in i det biometriregister över misstänkta eller det biometriregister över dömda som förs enligt lagen om polisens behandling av personuppgifter inom brottsdatalagens område. En dna-profil som har tagits fram för att kvalitetssäkra den forensiska verksamheten med dna-analyser och som inte hänför sig till brottsutredande verksamhet får jämföras med dna- profiler i elimineringsdatabasen. Lag (2025:131). Personuppgiftsansvar"
    },
    {
      "provision_ref": "5",
      "section": "5",
      "content": "Polismyndigheten är personuppgiftsansvarig för behandling av personuppgifter i elimineringsdatabasen. Lag (2014:600)."
    },
    {
      "provision_ref": "6",
      "section": "6",
      "content": "Har upphävts genom lag (2018:1709)."
    },
    {
      "provision_ref": "7",
      "section": "7",
      "content": "Har upphävts genom lag (2018:1709). Provtagning"
    },
    {
      "provision_ref": "8",
      "section": "8",
      "content": "Anställda vid Polismyndigheten och andra som återkommande kan komma i kontakt med och därigenom riskerar att kontaminera material som används vid DNA-analys, prover som ska bli föremål för DNA-analys eller lokaler där sådana analyser utförs, är skyldiga att lämna prov för DNA-analys i syfte att DNA-profilen ska registreras i elimineringsdatabasen. Provet tas i form av salivprov. Lag (2014:600)."
    },
    {
      "provision_ref": "9",
      "section": "9",
      "content": "För att få tillträde till en lokal där DNA-spår från brottsplatser hanteras eller förvaras är även den som inte omfattas av 8 § men som riskerar att kontaminera lokalen, prover som ska bli föremål för DNA-analys eller material som används för DNA-analys skyldig att lämna prov för DNA-analys i syfte att DNA-profilen ska registreras i elimineringsdatabasen. Provet tas i form av salivprov."
    },
    {
      "provision_ref": "10",
      "section": "10",
      "content": "Ett prov för DNA-analys som har tagits med stöd av 8 eller 9 § får inte användas för något annat ändamål än det som provet togs för och ska förstöras senast sex månader efter det att provet togs. Längsta tid för behandling"
    },
    {
      "provision_ref": "11",
      "section": "11",
      "content": "Uppgifter i elimineringsdatabasen får inte behandlas när de inte längre behövs för att utreda om en persons dna kan ha kontaminerat material, prover eller lokaler. Uppgifter som rör anställda vid Polismyndigheten får inte behandlas längre än två år efter det att det förhållande som grundade skyldigheten att lämna prov upphörde. Uppgifter som har registrerats med stöd av 9 § får inte behandlas längre än ett år efter det att uppgifterna registrerades. Uppgifter som rör andra än de som anges i andra och tredje styckena får inte behandlas längre än ett år efter det att det förhållande som grundade skyldigheten upphörde. Bestämmelsen i 2 kap. 17 § andra stycket brottsdatalagen (2018:1177) gäller inte vid tillämpningen av denna paragraf. Lag (2018:1709). Skadestånd"
    },
    {
      "provision_ref": "12",
      "section": "12",
      "content": "Bestämmelsen om skadestånd i 7 kap. 1 § brottsdatalagen (2018:1177) ska tillämpas vid behandling av personuppgifter i strid med denna lag eller föreskrifter som avses i 13 eller 14 §. Lag (2018:1709). Ytterligare föreskrifter"
    },
    {
      "provision_ref": "13",
      "section": "13",
      "content": "Regeringen eller den myndighet som regeringen bestämmer får meddela ytterligare föreskrifter om vilka personalkategorier vid Polismyndigheten och vilka andra personkategorier enligt 8 § som är skyldiga att lämna prover för DNA-analys till elimineringsdatabasen. Lag (2014:600)."
    },
    {
      "provision_ref": "14",
      "section": "14",
      "content": "Regeringen eller den myndighet som regeringen bestämmer meddelar föreskrifter om tillgången till elimineringsdatabasen och förfarandet vid överensstämmelser mellan en DNA-profil i elimineringsdatabasen och en annan DNA-profil."
    },
    {
      "provision_ref": "15",
      "section": "15",
      "content": "Har upphävts genom lag (2014:600)."
    },
    {
      "provision_ref": "16",
      "section": "16",
      "content": "Har upphävts genom lag (2014:600). Övergångsbestämmelser 2014:400 1. Denna lag träder i kraft den 1 juli 2014. 2. En DNA-profil som har registrerats före den 1 juli 2014 i syfte att upptäcka och utreda kontamineringar vid DNA-analyser och hanteringen av DNA-spår får registreras i elimineringsdatabasen om den registrerade samtycker till det. De DNA-profiler som inte registreras i elimineringsdatabasen ska gallras senast den 1 januari 2015. 3. DNA-profiler från anställda vid Rikspolisstyrelsen, polismyndigheterna och Statens kriminaltekniska laboratorium som registreras i elimineringsdatabasen får till och med den 31 december 2014 vid ett tillfälle jämföras med DNA-profiler i spårregistret som regleras i 4 kap. polisdatalagen (2010:361). En överensstämmelse mellan en DNA-profil i elimineringsdatabasen och en DNA-profil i spårregistret får inte utredas vidare."
    }
  ]
}