{
  "id": "2025:587",
  "type": "statute",
  "title": "Lag (2025:587) om statligt stöd för investeringar i ny kärnkraft",
  "status": "in_force",
  "issued_date": "2025-05-28",
  "url": "https://www.riksdagen.se/sv/dokument-och-lagar/dokument/svensk-forfattningssamling/sfs-2025-587",
  "provisions": [
    {
      "provision_ref": "1",
      "section": "1",
      "title": "Inledning",
      "content": "I denna lag finns bestämmelser om statligt stöd till företag för investeringar i nya kärnkraftsreaktorer i Sverige. Lån och dubbelriktade differenskontrakt"
    },
    {
      "provision_ref": "2",
      "section": "2",
      "content": "Stöd får lämnas i form av statliga lån och dubbelriktade differens-kontrakt. Stödet ska utformas på ett sätt som ger incitament till ett effektivt resursutnyttjande vid uppförande, innehav och drift av nya kärnkraftsreaktorer. Stödet ska också utformas så att det sker en väl avvägd fördelning av risker och vinster mellan staten och det företag som får stöd."
    },
    {
      "provision_ref": "3",
      "section": "3",
      "content": "Statliga lån får lämnas för uppförande och provdrift av nya kärnkraftsreaktorer samt för projektering och andra förberedande åtgärder inför uppförandet."
    },
    {
      "provision_ref": "4",
      "section": "4",
      "content": "Dubbelriktade differenskontrakt får ingås för rutinmässig drift av nya kärnkraftsreaktorer."
    },
    {
      "provision_ref": "5",
      "section": "5",
      "content": "Stöd ska förenas med villkor som regleras genom avtal mellan staten och det företag som får stöd. Villkoren ska utformas med hänsyn till 1. statens risk, 2. statens möjlighet att tillvarata sin rätt, och 3. statens behov av kontroll och uppföljning. Förutsättningar för stöd"
    },
    {
      "provision_ref": "6",
      "section": "6",
      "content": "Regeringen får, efter ansökan, besluta om att lämna stöd till ett företag för de ändamål som anges i 3 och 4 §§. Stöd får endast lämnas om de nya kärnkraftsreaktorer som avses i 3 och 4 §§ är lokaliserade på samma plats i Sverige och har en sammanlagd installerad elektrisk effekt om minst 300 MW. Om det finns särskilda skäl får regeringen besluta om att lämna stöd även om reaktorerna har en sammanlagd installerad elektrisk effekt som understiger 300 MW."
    },
    {
      "provision_ref": "7",
      "section": "7",
      "content": "Stöd får endast lämnas till ett företag vars verksamhet uteslutande eller så gott som uteslutande har till ändamål att uppföra, inneha och driva den nya kärnkraftsreaktor eller de nya kärnkraftsreaktorer som beslutet om stöd avser."
    },
    {
      "provision_ref": "8",
      "section": "8",
      "content": "Stöd får endast beslutas i samband med att sådana avtal som anges i 5 § ingås."
    },
    {
      "provision_ref": "9",
      "section": "9",
      "content": "Stöd får endast beslutas efter det att ett företag har ansökt om de tillstånd som krävs enligt lagen (1984:3) om kärnteknisk verksamhet och miljöbalken för uppförande, innehav och drift av den nya kärnkraftsreaktor eller de nya kärnkraftsreaktorer som beslutet om stöd avser."
    },
    {
      "provision_ref": "10",
      "section": "10",
      "content": "Stöd får endast lämnas till ett företag om 1. den som har ett kvalificerat innehav av andelar i företaget är lämplig att utöva ett väsentligt inflytande över ledningen av företaget, och 2. den som ingår i företagets ledning är lämplig för en sådan uppgift. Med kvalificerat innehav avses detsamma som i 1 kap. 5 § 15 lagen (2004:297) om bank- och finansieringsrörelse. Rätt att meddela föreskrifter"
    },
    {
      "provision_ref": "11",
      "section": "11",
      "content": "Regeringen kan med stöd av 8 kap. 7 § regeringsformen meddela ytterligare föreskrifter om stöd enligt denna lag."
    }
  ]
}