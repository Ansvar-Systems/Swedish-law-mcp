{
  "id": "2026:56",
  "type": "statute",
  "title": "Lag (2026:56) om straff för olovlig finansiell verksamhet",
  "status": "in_force",
  "issued_date": "2026-01-29",
  "url": "https://www.riksdagen.se/sv/dokument-och-lagar/dokument/svensk-forfattningssamling/sfs-2026-56",
  "provisions": [
    {
      "provision_ref": "1",
      "section": "1",
      "title": "Lagens innehåll",
      "content": "Denna lag innehåller bestämmelser om straff för den som bedriver finansiell verksamhet utan Finansinspektionens tillstånd eller registrering. Straffbestämmelser"
    },
    {
      "provision_ref": "2",
      "section": "2",
      "content": "För olovlig finansiell verksamhet döms den som uppsåtligen eller av grov oaktsamhet bedriver finansiell verksamhet utan tillstånd eller registrering hos Finansinspektionen, om sådant tillstånd eller sådan registrering krävs för verksamheten. Straffet är böter eller fängelse i högst två år. I ringa fall döms inte till ansvar."
    },
    {
      "provision_ref": "3",
      "section": "3",
      "content": "Om brott som anges i 2 § har begåtts uppsåtligen och är grovt, döms för grov olovlig finansiell verksamhet till fängelse i lägst sex månader och högst sex år. Vid bedömningen av om brottet är grovt ska det särskilt beaktas 1. om verksamheten bedrivits i större omfattning eller avsett betydande värden, 2. om verksamheten ingått som ett led i en brottslighet som utövats systematiskt, eller 3. om gärningen annars varit av särskilt farlig art. Myndighetssamarbete"
    },
    {
      "provision_ref": "4",
      "section": "4",
      "content": "Finansinspektionen ska anmäla till åklagare när det finns anledning att anta att ett brott enligt denna lag har begåtts."
    },
    {
      "provision_ref": "5",
      "section": "5",
      "content": "En åklagare som leder en förundersökning enligt 23 kap. rättegångsbalken avseende brott enligt denna lag får när undersökningen genomförs anlita biträde av Finansinspektionen. Åklagaren får anlita biträde av Finansinspektionen också i fråga om utredning av brott innan förundersökning har inletts. Hinder mot åtal och företagsbot"
    },
    {
      "provision_ref": "6",
      "section": "6",
      "content": "För en gärning som omfattas av Finansinspektionens föreläggande om sanktionsavgift, beslut om sanktionsavgift eller ansökan om utdömande av vite får åklagaren inte väcka åtal, utfärda strafföreläggande eller besluta om åtalsunderlåtelse för brott enligt denna lag."
    },
    {
      "provision_ref": "7",
      "section": "7",
      "content": "För en gärning som omfattas av Finansinspektionens föreläggande om sanktionsavgift, beslut om sanktionsavgift eller ansökan om utdömande av vite får åklagaren inte väcka talan om företagsbot eller utfärda strafföreläggande om företagsbot för brott enligt denna lag. Hinder mot Finansinspektionens åtgärder"
    },
    {
      "provision_ref": "8",
      "section": "8",
      "content": "För en överträdelse som ligger till grund för en anmälan enligt 4 § får Finansinspektionen inte förelägga om sanktionsavgift, besluta om sanktionsavgift eller ansöka om utdömande av vite. Ett ingripande får dock ske om åklagaren har beslutat att inte inleda en förundersökning eller att lägga ned förundersökningen eller om överträdelsen på annat sätt inte längre är föremål för utredning om brott och inte har prövats slutligt. Åklagaren ska underrätta Finansinspektionen om ett beslut att inte inleda en förundersökning om brott enligt denna lag eller att lägga ned en sådan förundersökning."
    },
    {
      "provision_ref": "9",
      "section": "9",
      "content": "För en överträdelse som omfattas av åklagarens beslut att väcka åtal eller utfärda strafföreläggande eller åklagarens beslut om åtalsunderlåtelse för brott enligt denna lag får Finansinspektionen inte förelägga om sanktionsavgift, besluta om sanktionsavgift eller ansöka om utdömande av vite."
    },
    {
      "provision_ref": "10",
      "section": "10",
      "content": "För en överträdelse som omfattas av åklagarens beslut att väcka talan om företagsbot eller utfärda strafföreläggande om företagsbot för brott enligt denna lag får Finansinspektionen inte förelägga om sanktionsavgift, besluta om sanktionsavgift eller ansöka om utdömande av vite."
    },
    {
      "provision_ref": "11",
      "section": "11",
      "content": "Ett föreläggande från Finansinspektionen om att den som bedriver en viss verksamhet ska lämna upplysningar som syftar till att ge inspektionen möjlighet att bedöma om verksamheten omfattas av tillstånds- eller registreringsplikt får inte förenas med vite om 1. det finns anledning att anta att den som ska föreläggas har begått ett brott enligt denna lag eller kan åläggas företagsbot på grund av ett brott enligt denna lag, och 2. föreläggandet avser upplysningar som kan användas i en utredning om ett sådant brott. Om den som ska föreläggas är en juridisk person gäller första stycket även en ställföreträdare för den juridiska personen."
    }
  ]
}