{
  "id": "2022:900",
  "type": "statute",
  "title": "Lag (2022:900) om registrering av idéburna organisationer",
  "status": "in_force",
  "issued_date": "2022-06-09",
  "url": "https://www.riksdagen.se/sv/dokument-och-lagar/dokument/svensk-forfattningssamling/sfs-2022-900",
  "provisions": [
    {
      "provision_ref": "1",
      "section": "1",
      "title": "Idéburna organisationer inom offentligt finansierad",
      "content": "Denna lag innehåller bestämmelser om registrering av idéburna organisationer inom offentligt finansierad välfärdsverksamhet. Ordförklaringar"
    },
    {
      "provision_ref": "2",
      "section": "2",
      "content": "I denna lag avses med idéburen organisation: en juridisk person som uteslutande har ett allmännyttigt syfte som är angivet i stadgar, bolagsordning, urkund eller motsvarande handling, värdeöverföring: en affärshändelse som medför att förmögenheten hos en idéburen organisation minskar och som inte är av rent affärsmässig karaktär för organisationen, forskning: detsamma som i 2 § lagen (2003:460) om etikprövning av forskning som avser människor. Registrering"
    },
    {
      "provision_ref": "3",
      "section": "3",
      "content": "En idéburen organisation får efter ansökan registreras om 1. organisationen bedriver eller har för avsikt att bedriva offentligt finansierad välfärdsverksamhet, 2. staten, en region eller en kommun inte har ett rättsligt bestämmande inflytande över organisationen, och 3. organisationen i stadgar, bolagsordning eller motsvarande handling har en bestämmelse som anger att kvarvarande tillgångar vid organisationens upplösning ska skiftas på ett sätt som inte bryter mot begränsningen om värdeöverföringar enligt 8 §. Kravet på en bestämmelse om skiftning av tillgångar gäller inte stiftelser."
    },
    {
      "provision_ref": "4",
      "section": "4",
      "content": "Registreringen ska omfatta 1. den idéburna organisationens namn och postadress, 2. den idéburna organisationens stadgar, bolagsordning, urkund eller motsvarande handling, och 3. namn, postadress och personnummer eller samordningsnummer till en kontaktperson som är behörig att företräda den idéburna organisationen i frågor om registrering."
    },
    {
      "provision_ref": "5",
      "section": "5",
      "content": "En ansökan om registrering ska innehålla de uppgifter som krävs för att pröva om det finns förutsättningar för att registrera den idéburna organisationen enligt 3 § och de uppgifter som ska registreras enligt 4 §. Ändringar i något av dessa förhållanden ska genast anmälas till registreringsmyndigheten. Registreringsmyndigheten"
    },
    {
      "provision_ref": "6",
      "section": "6",
      "content": "Den myndighet som regeringen bestämmer (registreringsmyndigheten) ska registrera idéburna organisationer. Avgifter"
    },
    {
      "provision_ref": "7",
      "section": "7",
      "content": "Registreringsmyndigheten får ta ut avgifter för registerhållning och tillsyn enligt denna lag. Regeringen eller den myndighet som regeringen bestämmer får meddela föreskrifter om avgifternas storlek. Värdeöverföringar"
    },
    {
      "provision_ref": "8",
      "section": "8",
      "content": "En registrerad idéburen organisation får inte göra några värdeöverföringar annat än till andra registrerade idéburna organisationer eller till forskning. Begränsningen i första stycket fortsätter att gälla under en tidsperiod om fem år efter att ett beslut om avregistrering meddelats för en organisation som tidigare varit registrerad enligt denna lag."
    },
    {
      "provision_ref": "9",
      "section": "9",
      "content": "En registrerad idéburen organisation ska skriftligen varje år till registreringsmyndigheten lämna uppgifter om huruvida någon värdeöverföring enligt denna lag gjorts eller beslutats, och om så skett lämna närmare uppgifter om värdeöverföringen. Första stycket gäller även en tidigare registrerad organisation som omfattas av 8 § andra stycket. Avregistrering"
    },
    {
      "provision_ref": "10",
      "section": "10",
      "content": "Registreringsmyndigheten ska besluta att en idéburen organisation ska avregistreras om 1. de krav som gäller för registrering enligt 3 § inte längre är uppfyllda, eller 2. den begär det. Registreringsmyndigheten får även besluta om avregistrering av en idéburen organisation när den inte har följt ett föreläggande enligt 12 § första stycket. Tillsyn"
    },
    {
      "provision_ref": "11",
      "section": "11",
      "content": "Registreringsmyndigheten ska utöva tillsyn över registrerade idéburna organisationer och organisationer som omfattas av 8 § andra stycket. Registrerade idéburna organisationer och organisationer som omfattas av 8 § andra stycket är skyldiga att på registreringsmyndighetens begäran lämna sådana uppgifter som är nödvändiga för tillsynsverksamheten."
    },
    {
      "provision_ref": "12",
      "section": "12",
      "content": "Registreringsmyndigheten får meddela de förelägganden som behövs för att denna lag eller de föreskrifter som har meddelats i anslutning till lagen ska följas. Förelägganden enligt första stycket får förenas med vite, med undantag för förelägganden om att komplettera en ansökan om registrering."
    },
    {
      "provision_ref": "13",
      "section": "13",
      "content": "Regeringen eller den myndighet som regeringen bestämmer får meddela ytterligare föreskrifter om tillsyn enligt denna lag. Straff"
    },
    {
      "provision_ref": "14",
      "section": "14",
      "content": "Till böter döms den som uppsåtligen eller av oaktsamhet gör värdeöverföringar i strid med 8 §. Till ansvar enligt denna paragraf döms inte om gärningen är belagd med straff enligt annan författning eller omfattas av ett föreläggande om vite, om gärningen ligger till grund för en ansökan om utdömande av vitet. Överklagande"
    },
    {
      "provision_ref": "15",
      "section": "15",
      "content": "Beslut enligt denna lag får överklagas till allmän förvaltningsdomstol. Prövningstillstånd krävs vid överklagande till kammarrätten."
    }
  ]
}