{
  "id": "2025:1421",
  "type": "statute",
  "title": "Förordning (2025:1421) om förfarandet vid utredningar om risken för att den dömde begår nya brott av allvarligt slag",
  "status": "in_force",
  "issued_date": "2025-12-04",
  "url": "https://www.riksdagen.se/sv/dokument-och-lagar/dokument/svensk-forfattningssamling/sfs-2025-1421",
  "provisions": [
    {
      "provision_ref": "1",
      "section": "1",
      "content": "Denna förordning innehåller bestämmelser om förfarandet vid riskutredningar enligt 12 kap. 6 § fängelselagen (2010:610). Förordningen är meddelad med stöd av 8 kap. 7 § regeringsformen."
    },
    {
      "provision_ref": "2",
      "section": "2",
      "content": "När Kriminalvården har beslutat att hämta in en riskutredning enligt 12 kap. 6 § fängelselagen (2010:610) ska Kriminalvården underrätta Rättsmedicinalverket om beslutet och lämna de handlingar i ärendet som behövs för genomförandet av utredningen."
    },
    {
      "provision_ref": "3",
      "section": "3",
      "content": "Utredningen ska innehålla ett utlåtande med bedömning av risken för att den dömde begår nya brott av allvarligt slag och uppgifter om vilken typ av brottslighet som avses. Om risk för återfall konstateras ska utredningen även innehålla förslag till åtgärder för att minska risken. Ett utlåtande som avses i första stycket avges av en psykolog eller någon annan som deltagit i utredningen och som med hänsyn till utbildning och erfarenhet är lämpad för uppgiften. Utredningen ska lämnas till Kriminalvården."
    },
    {
      "provision_ref": "4",
      "section": "4",
      "content": "Rättsmedicinalverket får meddela närmare föreskrifter om 1. genomförandet av riskutredningar enligt 12 kap. 6 § fängelselagen (2010:610), 2. innehåll och utformning av ett sådant utlåtande som enligt 3 § första stycket ska ingå i utredningen, och 3. kompetenskrav för den som enligt 3 § andra stycket får avge utlåtande om risk för återfall i brottslighet. Innan Rättsmedicinalverket meddelar föreskrifter enligt första stycket 3 ska verket ge Socialstyrelsen tillfälle att yttra sig."
    },
    {
      "provision_ref": "5",
      "section": "5",
      "content": "Kriminalvården svarar för kostnader med anledning av den dömdes inställelse till Rättsmedicinalverket."
    },
    {
      "provision_ref": "6",
      "section": "6",
      "content": "Rätten får hämta in yttrande från Socialstyrelsen över en riskutredning enligt 12 kap. 6 § fängelselagen (2010:610). Om det behövs ska Socialstyrelsen komplettera utredningen. När en riskutredning kompletteras ska detta ske med största möjliga skyndsamhet. Socialstyrelsens yttrande över en riskutredning och eventuell komplettering av den, ska utan dröjsmål ges in till rätten."
    },
    {
      "provision_ref": "7",
      "section": "7",
      "content": "Socialstyrelsen ska till den som på styrelsens uppdrag kompletterar en utförd utredning, betala ersättning av allmänna medel med belopp som styrelsen bestämmer."
    },
    {
      "provision_ref": "8",
      "section": "8",
      "content": "Det som anges i 12 kap. 10 § fängelselagen (2010:610) om utlämnande av uppgifter från verksamhet där sekretess annars gäller, är tillämpligt även för Socialstyrelsen i de fall styrelsen kompletterar en genomförd utredning."
    },
    {
      "provision_ref": "9",
      "section": "9",
      "content": "När Kriminalvården eller rätten har meddelat beslut eller dom i ett ärende eller mål om uppskjuten villkorlig frigivning enligt 26 kap. 6 a § brottsbalken ska den myndighet som meddelat avgörandet sända en kopia av detta till Rättsmedicinalverket inom en vecka, om en riskutredning enligt"
    }
  ]
}