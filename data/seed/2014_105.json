{
  "id": "2014:105",
  "type": "statute",
  "title": "Lag (2014:105) om insyn i finansiering av partier",
  "status": "repealed",
  "issued_date": "2014-03-06",
  "url": "https://www.riksdagen.se/sv/dokument-och-lagar/dokument/svensk-forfattningssamling/sfs-2014-105",
  "description": "Upphävd 2018-04-01 genom SFS 2018:90",
  "provisions": [
    {
      "provision_ref": "1",
      "section": "1",
      "title": "Syftet med lagen",
      "content": "Syftet med lagen är att trygga allmänhetens insyn i hur partier finansierar sin politiska verksamhet och hur valkandidater finansierar sina personvalskampanjer. Tröskelvärde"
    },
    {
      "provision_ref": "2",
      "section": "2",
      "content": "Med tröskelvärde avses i denna lag hälften av det prisbasbelopp enligt 2 kap. 6 och 7 §§ socialförsäkringsbalken som gäller vid utgången av det räkenskapsår eller kalenderår som avses i 5 §. Tillämpningsområde"
    },
    {
      "provision_ref": "3",
      "section": "3",
      "content": "Lagen gäller för partier som 1. deltar i val till riksdagen eller Europaparlamentet, 2. har mandat i riksdagen eller Europaparlamentet, eller 3. annars får stöd enligt lagen (1972:625) om statligt stöd till politiska partier. Redovisning av intäkter"
    },
    {
      "provision_ref": "4",
      "section": "4",
      "content": "Ett parti ska redovisa till Kammarkollegiet hur det har finansierat sin politiska verksamhet. Av redovisningen ska det tydligt framgå vilka medel som har kommit verksamheten till godo och varifrån medlen kommer (intäktsredovisning). Intäktsredovisningen ska avse partiets verksamhet på central nivå. Om någon efter ett personval har utsetts till ledamot eller ersättare för en ledamot av riksdagen eller Europaparlamentet, ska partiets intäktsredovisning avse även ledamotens eller ersättarens personvalskampanj."
    },
    {
      "provision_ref": "5",
      "section": "5",
      "content": "En intäktsredovisning ska avse räkenskapsår om partiet är bokföringsskyldigt enligt bokföringslagen (1999:1078). I annat fall ska redovisningen avse kalenderår."
    },
    {
      "provision_ref": "6",
      "section": "6",
      "content": "En intäktsredovisning ska innehålla uppgifter om storleken av 1. stöd enligt lagen (1972:625) om statligt stöd till politiska partier, 2. stöd enligt lagen (1999:1209) om stöd till riksdagsledamöternas och partigruppernas arbete i riksdagen, 3. stöd enligt lagen (2010:473) om statligt stöd till riksdagspartiernas kvinnoorganisationer till en kvinnoorganisation inom partiet, 4. medlemsavgifter, 5. intäkter från försäljningar, lotterier, insamlingar och liknande verksamheter, 6. bidrag från andra delar av partiets organisation, inbegripet sidoorganisationer, 7. bidrag från privatpersoner, 8. bidrag från företag, organisationer, föreningar och andra sammanslutningar samt från stiftelser och fonder, och 9. anonyma bidrag. Första stycket gäller även för intäkter i en verksamhet som bedrivs i bolag eller i någon annan verksamhetsform, om partiet har ett bestämmande inflytande över verksamheten. Detsamma gäller för intäkter i en stiftelse som är knuten till partiet. Som bidrag enligt första stycket 6-9 räknas prestationer i form av pengar, varor, tjänster och annat som har tagits emot helt eller delvis utan någon motprestation med undantag för sedvanligt frivilligt arbete och sedvanliga gratistjänster. Ett bidrag som inte har lämnats i pengar ska redovisas till sitt verkliga värde."
    },
    {
      "provision_ref": "7",
      "section": "7",
      "content": "För bidrag från enskilda som avses i 6 § första stycket 7 och 8 och som överstiger tröskelvärdet ska uppgift om bidragsgivarens identitet, vilket bidrag som har lämnats och bidragets storlek anges särskilt i intäktsredovisningen. Detsamma gäller om summan av flera bidrag från samma bidragsgivare överstiger tröskelvärdet under den period som intäktsredovisningen avser. För anonyma bidrag ska uppgift om vilket bidrag som har lämnats och bidragets storlek anges särskilt i intäktsredovisningen. Dessutom ska uppgift om det totala antalet sådana bidrag anges."
    },
    {
      "provision_ref": "8",
      "section": "8",
      "content": "En intäktsredovisning ska i fråga om personvalskampanjer innehålla uppgifter om storleken av intäkter som avses i 6 § första stycket 5-9. För bidrag till en personvalskampanj tillämpas också 7 §."
    },
    {
      "provision_ref": "9",
      "section": "9",
      "content": "En intäktsredovisning ska granskas av partiets revisor om partiet enligt stadgarna eller revisionslagen (1999:1079) är skyldigt att utse en revisor. Granskningen ska avse frågan om huruvida intäktsredovisningen har upprättats i enlighet med 4-8 §§. Granskningen ska vara så ingående och omfattande som god revisionssed kräver. Revisorn ska lämna ett skriftligt yttrande över granskningen. Yttrandet ska fogas till intäktsredovisningen."
    },
    {
      "provision_ref": "10",
      "section": "10",
      "content": "En intäktsredovisning ska ha kommit in till Kammarkollegiet senast den 1 juli året efter det räkenskapsår eller kalenderår som redovisningen avser. Någon intäktsredovisning behöver dock inte ges in om summan av de belopp som ska redovisas enligt 6 och 8 §§ understiger tröskelvärdet, efter att avdrag har gjorts för stöd som avses i 6 § första stycket 1-3. Partiet ska i sådant fall i stället göra en anmälan om detta till Kammarkollegiet."
    },
    {
      "provision_ref": "11",
      "section": "11",
      "content": "En intäktsredovisning eller en anmälan enligt 10 § andra stycket ska skrivas under av den som är behörig företrädare för partiet på central nivå. Om en handling som avses i första stycket upprättas elektroniskt, ska den undertecknas med en sådan avancerad elektronisk underskrift som avses i artikel 3 i Europaparlamentets och rådets förordning (EU) nr 910/2014 av den 23 juli 2014 om elektronisk identifiering och betrodda tjänster för elektroniska transaktioner på den inre marknaden och om upphävande av direktiv 1999/93/EG, i den ursprungliga lydelsen. Lag (2016:640). Offentliggörande"
    },
    {
      "provision_ref": "12",
      "section": "12",
      "content": "Kammarkollegiet ska göra intäktsredovisningarna samt anmälningar enligt 10 § andra stycket tillgängliga för allmänheten på sin webbplats. Myndigheten ska där också publicera uppgifter om vilka partier som inte har lämnat en intäktsredovisning eller gjort en anmälan. Första stycket gäller dock inte för uppgifter om en bidragsgivares identitet som avses i 7 § första stycket, om bidragsgivaren är en fysisk person. Tillsyn"
    },
    {
      "provision_ref": "13",
      "section": "13",
      "content": "Kammarkollegiet utövar tillsyn över att denna lag och föreskrifter som har meddelats i anslutning till lagen följs."
    },
    {
      "provision_ref": "14",
      "section": "14",
      "content": "Kammarkollegiet får besluta de förelägganden som behövs för tillsynen och för att partierna ska fullgöra sina skyldigheter enligt denna lag. Ett beslut om föreläggande får förenas med vite. Förseningsavgift"
    },
    {
      "provision_ref": "15",
      "section": "15",
      "content": "En förseningsavgift på 10 000 kronor ska tas ut av ett parti som är skyldigt att ge in en intäktsredovisning enligt denna lag eller göra en anmälan som avses i 10 § andra stycket, om redovisningen eller anmälan inte har kommit in till Kammarkollegiet inom föreskriven tid. Kammarkollegiet får besluta att sätta ned eller avstå från att ta ut en förseningsavgift om det finns synnerliga skäl för det."
    },
    {
      "provision_ref": "16",
      "section": "16",
      "content": "Förseningsavgiften ska tillfalla staten."
    },
    {
      "provision_ref": "17",
      "section": "17",
      "content": "Kammarkollegiet prövar frågor om förseningsavgift. Särskild avgift"
    },
    {
      "provision_ref": "18",
      "section": "18",
      "content": "Om en anmälan från någon enskild eller andra omständigheter ger särskild anledning att anta att en intäktsredovisning är felaktig, ska Kammarkollegiet granska innehållet i intäktsredovisningen. Kammarkollegiet ska under samma förutsättningar utreda om en intäktsredovisning rätteligen borde ha getts in i stället för en anmälan som har gjorts enligt 10 § andra stycket."
    },
    {
      "provision_ref": "19",
      "section": "19",
      "content": "En särskild avgift ska tas ut av ett parti om en utredning enligt 18 § visar att partiet 1. har utelämnat intäkter eller redovisat intäkter med för lågt belopp, eller 2. inte har fullgjort uppgiftsskyldigheten enligt 7 § på ett korrekt sätt. En särskild avgift ska tas ut 1. i fall som avses i första stycket 1: med ett belopp som motsvarar de felaktigt redovisade intäkterna, dock högst 100 000 kronor, och 2. i fall som avses i första stycket 2: med ett belopp om 20 000 kronor. Kammarkollegiet får besluta att sätta ned eller avstå från att ta ut en särskild avgift om det finns synnerliga skäl för det."
    },
    {
      "provision_ref": "20",
      "section": "20",
      "content": "Den särskilda avgiften ska tillfalla staten."
    },
    {
      "provision_ref": "21",
      "section": "21",
      "content": "Kammarkollegiet prövar frågor om särskild avgift. Behandling av personuppgifter"
    },
    {
      "provision_ref": "22",
      "section": "22",
      "content": "Kammarkollegiet får behandla personuppgifter som avses i 13 § personuppgiftslagen (1998:204), om uppgifterna har lämnats i en intäktsredovisning eller annars är nödvändiga för att Kammarkollegiet ska kunna fullgöra sina skyldigheter enligt denna lag. Överklagande"
    },
    {
      "provision_ref": "23",
      "section": "23",
      "content": "Beslut om föreläggande enligt 14 §, förseningsavgift enligt 15 § och särskild avgift enligt 19 § får överklagas till allmän förvaltningsdomstol. Andra beslut enligt denna lag får inte överklagas. Prövningstillstånd krävs vid överklagande till kammarrätten. Övergångsbestämmelser 2014:105 1. Denna lag träder i kraft den 1 april 2014 och tillämpas första gången i fråga om intäktsredovisning för kalenderåret 2014 eller det räkenskapsår som inleds närmast efter den 31 december 2013. 2. För intäktsredovisning som avser kalenderåret 2014 eller det räkenskapsår som inleds närmast efter den 31 december 2013 gäller redovisningsskyldigheten enligt 6-8 §§ dock endast i fråga om intäkter som har kommit den politiska verksamheten till godo efter utgången av mars 2014."
    }
  ]
}