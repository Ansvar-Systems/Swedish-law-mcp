{
  "id": "2018:677",
  "type": "statute",
  "title": "Lag (2018:677) med instruktion för Nämnden för prövning av statsråds och vissa andra befattningshavares övergångsrestriktioner",
  "status": "in_force",
  "issued_date": "2018-05-31",
  "url": "https://www.riksdagen.se/sv/dokument-och-lagar/dokument/svensk-forfattningssamling/sfs-2018-677",
  "provisions": [
    {
      "provision_ref": "1",
      "section": "1",
      "title": "Uppgifter m.m.",
      "content": "Bestämmelser om uppgifter för Nämnden för prövning av statsråds och vissa andra befattningshavares övergångsrestriktioner finns i lagen (2018:676) om restriktioner vid statsråds och statssekreterares övergång till annan än statlig verksamhet. Bestämmelser om uppgifter för nämnden finns även i lagen (2020:537) om restriktioner vid en riksrevisors och en riksrevisionsdirektörs övergång till annan verksamhet. Nämnden är en myndighet under riksdagen. Lag (2020:776). Ledning"
    },
    {
      "provision_ref": "2",
      "section": "2",
      "content": "Myndigheten leds av en nämnd. Sammansättning"
    },
    {
      "provision_ref": "3",
      "section": "3",
      "content": "Enligt 13 kap. 14 a § riksdagsordningen består nämnden av en ordförande och fyra övriga ledamöter. Ledningens ansvar"
    },
    {
      "provision_ref": "4",
      "section": "4",
      "content": "Nämnden ansvarar för verksamheten, om inte annat följer av bestämmelser i lag. Nämnden ska se till att verksamheten bedrivs effektivt och enligt gällande rätt, att resultatet redovisas på ett tillförlitligt och rättvisande sätt samt att nämnden hushållar väl med statens medel. Arbetsordning"
    },
    {
      "provision_ref": "5",
      "section": "5",
      "content": "Nämnden ska besluta om en arbetsordning och i den meddela de närmare föreskrifter som behövs om 1. nämndens organisation, 2. arbetsfördelning, 3. delegering av beslutanderätt, 4. handläggning av ärenden, och 5. formerna i övrigt för verksamheten. Delegering"
    },
    {
      "provision_ref": "6",
      "section": "6",
      "content": "Nämnden får i arbetsordningen eller genom särskilda beslut lämna över rätten att fatta beslut eller vidta åtgärder (delegering). Delegering till ordföranden, ersättaren för ordföranden, sekreteraren eller någon hos en myndighet som utför kansligöromål för nämnden får avse att 1. vidta åtgärder och fatta beslut för att bereda ett ärende, och 2. avgöra andra ärenden än de som avses i 1 och 5 §§, om ärendena är av det slaget att de inte behöver prövas av nämnden. Delegering till ordföranden eller ersättaren för ordföranden får avse att besluta om avskrivning av ärenden efter återkallelse. Sådana beslut ska anmälas för nämnden vid nästa sammanträde. Delegering till den som utför kansligöromål för nämnden får avse att ta emot och registrera allmänna handlingar samt pröva frågor om utlämnande av allmänna handlingar eller frågor som uppkommer med anledning av överklaganden av nämndens beslut i sådana frågor. Ärendenas handläggning"
    },
    {
      "provision_ref": "7",
      "section": "7",
      "content": "Nämnden sammanträder på kallelse av ordföranden eller ersättaren för ordföranden. Nämnden är beslutsför när ordföranden eller ersättaren för ordföranden och två övriga ledamöter deltar. Vid ärenden av enkel beskaffenhet är nämnden beslutsför när ordföranden eller ersättaren för ordföranden deltar."
    },
    {
      "provision_ref": "8",
      "section": "8",
      "content": "Nämnden får anlita experter eller annan särskild hjälp som behövs för att nämnden ska kunna fullgöra sina uppgifter."
    },
    {
      "provision_ref": "9",
      "section": "9",
      "content": "Nämnden får i arbetsordningen föreskriva att ärenden får avgöras genom kontakter mellan ordföranden och de andra ledamöterna."
    },
    {
      "provision_ref": "10",
      "section": "10",
      "content": "Om nämnden fattar ett beslut som innebär att medel på ett anslag tas i anspråk, ska nämnden genast underrätta den myndighet som anvisats anslaget om beslutet. Årlig verksamhetsredogörelse"
    },
    {
      "provision_ref": "11",
      "section": "11",
      "content": "Nämnden ska senast den 22 februari varje år till riksdagen lämna en redogörelse för sin verksamhet under det senaste kalenderåret. I redogörelsen ska nämnden också redovisa verksamhetens kostnader. Organisation"
    },
    {
      "provision_ref": "12",
      "section": "12",
      "content": "Nämnden har en sekreterare som utses av nämnden. Ersättningsfrågor"
    },
    {
      "provision_ref": "13",
      "section": "13",
      "content": "Bestämmelser om arvode till ordföranden och andra ledamöter i nämnden finns i lagen (1989:185) om arvoden m.m. för uppdrag inom riksdagen, dess myndigheter och organ. Nämnden beslutar om arvode till sekreteraren och andra som tjänstgör hos nämnden."
    },
    {
      "provision_ref": "14",
      "section": "14",
      "content": "För resor som ledamöter, sekreterare och andra som tjänstgör hos nämnden gör i sitt uppdrag ska Riksdagsförvaltningen betala resekostnadsersättning och traktamente enligt de bestämmelser som gäller för arbetstagare vid Riksdagsförvaltningen. Överklagande"
    },
    {
      "provision_ref": "15",
      "section": "15",
      "content": "I 12 § lagen (2018:676) om restriktioner vid statsråds och statssekreterares övergång till annan än statlig verksamhet finns bestämmelser om överklagande av nämndens beslut om övergångsrestriktioner. Bestämmelser om överklagande av beslut som rör utlämnande av handlingar och uppgifter finns i lagen (1989:186) om överklagande av administrativa beslut av Riksdagsförvaltningen och riksdagens myndigheter."
    }
  ]
}