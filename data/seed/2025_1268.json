{
  "id": "2025:1268",
  "type": "statute",
  "title": "Lag (2025:1268) om underrättelseskyldighet vid felaktiga utbetalningar av statligt företagsstöd",
  "status": "in_force",
  "issued_date": "2025-11-27",
  "url": "https://www.riksdagen.se/sv/dokument-och-lagar/dokument/svensk-forfattningssamling/sfs-2025-1268",
  "provisions": [
    {
      "provision_ref": "1",
      "section": "1",
      "content": "Denna lag innehåller bestämmelser om underrättelseskyldighet vid felaktiga utbetalningar av sådant statligt företagsstöd som avses i 2 § subventionsbrottslagen (2025:1267). Lagen gäller dock inte om det finns en underrättelseskyldighet enligt lagen (2008:206) om underrättelseskyldighet vid felaktiga utbetalningar från välfärdssystemen."
    },
    {
      "provision_ref": "2",
      "section": "2",
      "content": "Underrättelseskyldighet enligt lagen gäller för de statliga myndigheter och enskilda organ som beslutar om statligt företagsstöd samt Kronofogdemyndigheten. Skyldigheten gäller dock inte i Skatteverkets brottsbekämpande verksamhet. Underrättelseskyldighet gäller även för regionerna och en kommun som inte ingår i en region i fråga om angelägenheter som en region ansvarar för. Skyldigheten gäller dock inte uppgifter som omfattas av sekretess enligt 25 kap. 1, 2, 4 eller 5 § offentlighets- och sekretesslagen (2009:400)."
    },
    {
      "provision_ref": "3",
      "section": "3",
      "content": "En underrättelse ska lämnas om det finns anledning att anta att ett statligt företagsstöd 1. har beslutats, betalats ut eller tillgodoräknats felaktigt eller med ett för högt belopp, 2. har använts eller utnyttjats, i strid med föreskrift eller villkor, för ett annat ändamål än det som stödet har beviljats för, eller 3. kan komma att beslutas, betalas ut eller tillgodoräknas felaktigt eller med ett för högt belopp. Underrättelsen ska lämnas till den myndighet eller det enskilda organ som har fattat eller kan komma att fatta ett beslut om stödet. Har ett statligt företagsstöd beslutats efter överklagande ska underrättelsen i stället lämnas till den myndighet eller det enskilda organ som i första instans har beslutat om stödet. Underrättelseskyldigheten gäller inte om det finns särskilda skäl."
    },
    {
      "provision_ref": "4",
      "section": "4",
      "content": "Av underrättelsen ska det framgå vilka omständigheter som ligger till grund för antagandet enligt 3 § första stycket."
    }
  ]
}