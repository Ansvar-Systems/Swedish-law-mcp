{
  "id": "2023:664",
  "type": "statute",
  "title": "Lag (2023:664) om mediestöd",
  "status": "in_force",
  "issued_date": "2023-11-16",
  "url": "https://www.riksdagen.se/sv/dokument-och-lagar/dokument/svensk-forfattningssamling/sfs-2023-664",
  "provisions": [
    {
      "provision_ref": "1",
      "section": "1",
      "content": "I denna lag finns bestämmelser om stöd för nyhetsmedier (mediestöd). Syftet med mediestöd"
    },
    {
      "provision_ref": "2",
      "section": "2",
      "content": "Mediestödets syfte är att stärka demokratin genom att främja allmänhetens tillgång till oberoende nyhetsförmedling av hög kvalitet. Syftet ska uppnås huvudsakligen genom att mediestödet främjar tillgången till lokal och regional nyhetsförmedling i hela landet, men även genom att stödet bidrar till en mångfald av allmänna nyhetsmedier av hög kvalitet. Allmänna nyhetsmedier"
    },
    {
      "provision_ref": "3",
      "section": "3",
      "content": "Med allmänt nyhetsmedium avses ett medium som 1. har till sin primära uppgift att fortlöpande bedriva relevant nyhetsförmedling, och 2. har ett redaktionellt innehåll av sådan omfattning att det har betydelse för bevakningsområdet och som består av allsidig nyhetsförmedling med ett brett utbud av ämnen och perspektiv samt granskning av för demokratin grundläggande skeenden."
    },
    {
      "provision_ref": "4",
      "section": "4",
      "content": "Flera allmänna nyhetsmedier, som vart och ett har en egen titel, kan anses utgöra ett och samma nyhetsmedium vid tillämpningen av denna lag. Vid denna bedömning ska mediernas ägarförhållanden, samarbeten, innehåll, redaktionella självständighet, handlingsutrymme och ansvar särskilt beaktas. Mottagare av mediestöd"
    },
    {
      "provision_ref": "5",
      "section": "5",
      "content": "Mediestöd får lämnas till juridiska personer som ger ut allmänna nyhetsmedier. Mediestöd får lämnas även till juridiska personer som ger ut andra nyhetsmedier än allmänna nyhetsmedier om det till följd av händelser som leder till väsentligt förändrade förutsättningar för att bedriva medieverksamhet finns ett angeläget behov av stöd. Det som sägs i 6-8 §§ i denna lag ska gälla även för sådana nyhetsmedier. Ett sådant stöd får lämnas under en tidsperiod om högst fem år. Mediestöd får inte lämnas till staten, en kommun, en region eller till ett public service-företag enligt lagen (2025:986) om public service. Lag (2025:996). Allmänna förutsättningar för mediestöd"
    },
    {
      "provision_ref": "6",
      "section": "6",
      "content": "Mediestöd får lämnas för allmänna nyhetsmedier som 1. har en publicistisk verksamhet som inte väsentligt verkar mot grunderna för det demokratiska styrelseskicket eller väsentligt är i konflikt med respekten för alla människors lika värde och den enskilda människans frihet, värdighet och personliga integritet, 2. har ett redaktionellt innehåll som utgör en väsentlig del av mediets hela innehåll, 3. har ett exklusivt, egenproducerat redaktionellt innehåll som till övervägande del består av nyhetsförmedling och granskning och som utgör en väsentlig del av mediets hela redaktionella innehåll, 4. är allmänt tillgängliga, 5. har en egen titel med självständiga redaktionella resurser, 6. har en ansvarig utgivare, 7. främjar tillgängliggörande av sitt redaktionella innehåll till personer med funktionsnedsättning, 8. är riktade till en svensk målgrupp, 9. publiceras eller sänds med hög regelbundenhet, och 10. har en god användarförankring."
    },
    {
      "provision_ref": "7",
      "section": "7",
      "content": "Mediestöd får lämnas för nyetablerade allmänna nyhetsmedier som uppfyller villkoren i 6 § 1-9 och som kan förväntas få en god användarförankring. Stöd under dessa förutsättningar får lämnas vid ett tillfälle per nyhetsmedium."
    },
    {
      "provision_ref": "8",
      "section": "8",
      "content": "Mediestöd får lämnas för allmänna nyhetsmedier som 1. huvudsakligen är riktade till en eller flera målgrupper inom de nationella minoriteter i Sverige som anges i lagen (2009:724) om nationella minoriteter och minoritetsspråk, 2. uppfyller villkoren i 6 § 1-7, 3. publiceras eller sänds med regelbundenhet, och 4. har en tillräcklig användarförankring i sina målgrupper. Mediestödsnämnden"
    },
    {
      "provision_ref": "9",
      "section": "9",
      "content": "Mediestödsnämnden vid Mediemyndigheten (mediestödsnämnden) beslutar om mediestöd."
    },
    {
      "provision_ref": "10",
      "section": "10",
      "content": "Mediestödsnämnden ska bestå av en ordförande och lägst fyra, högst sju andra ledamöter. För ledamöterna ska det finnas ersättare till det antal regeringen bestämmer. Minst en av ledamöterna eller ersättarna ska vara vice ordförande. Ordförande och vice ordförande ska vara eller ha varit ordinarie domare. Den som är riksdagsledamot, statsråd eller anställd i Riksdagsförvaltningen eller Regeringskansliet får inte vara ledamot eller ersättare i mediestödsnämnden. Inte heller den som inom en kommun eller en region fullgör ett förtroendeuppdrag på heltid eller betydande del av heltid får vara ledamot eller ersättare i nämnden. Rätt att meddela föreskrifter"
    },
    {
      "provision_ref": "11",
      "section": "11",
      "content": "Regeringen eller den myndighet som regeringen bestämmer kan med stöd av 8 kap. 7 § regeringsformen meddela ytterligare föreskrifter om mediestöd. Övergångsbestämmelser 2023:664 1. Denna lag träder i kraft den 1 januari 2024. 2. Mediestöd enligt denna lag får under perioden 2024-2028 även lämnas till juridiska personer som ger ut nyhetsmedier för vilka driftsstöd har beviljats enligt presstödsförordningen (1990:524) under 2023."
    }
  ]
}