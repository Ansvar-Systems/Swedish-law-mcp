{
  "id": "2014:267",
  "type": "statute",
  "title": "Lag (2014:267) om energimätning i byggnader",
  "status": "repealed",
  "issued_date": "2014-04-30",
  "url": "https://www.riksdagen.se/sv/dokument-och-lagar/dokument/svensk-forfattningssamling/sfs-2014-267",
  "description": "Upphävd 2022-06-01 genom SFS 2022:333",
  "provisions": [
    {
      "provision_ref": "1",
      "section": "1",
      "title": "Lagens syfte",
      "content": "Denna lag syftar till att energikostnader ska kunna fördelas efter faktisk energianvändning genom energimätning i enskilda lägenheter, varigenom incitamenten ökar för slutanvändare att minska energianvändningen i byggnader. Mätning av el och naturgas vid uppförande av en byggnad och vid ombyggnad"
    },
    {
      "provision_ref": "2",
      "section": "2",
      "content": "Den som för egen räkning uppför eller låter uppföra en byggnad ska se till att varje lägenhets elförbrukning kan mätas. Detsamma gäller i samband med en ombyggnad. Skyldigheten gäller då den som för egen räkning utför eller låter utföra ombyggnaden."
    },
    {
      "provision_ref": "3",
      "section": "3",
      "content": "Den som för egen räkning uppför eller låter uppföra en byggnad ska se till att varje lägenhets naturgasförbrukning kan mätas. Detsamma gäller i samband med en ombyggnad. Skyldigheten gäller då den som för egen räkning utför eller låter utföra ombyggnaden."
    },
    {
      "provision_ref": "4",
      "section": "4",
      "content": "Regeringen eller den myndighet som regeringen bestämmer får meddela föreskrifter om undantag från skyldigheterna enligt 2 och 3 §§. Mätning av värme, kyla och tappvarmvatten vid uppförande av en byggnad och vid ombyggnad"
    },
    {
      "provision_ref": "5",
      "section": "5",
      "content": "/Träder i kraft I:den dag regeringen bestämmer/ Den som för egen räkning uppför eller låter uppföra en byggnad ska se till att den energi som används för att påverka inomhusklimatet (värme eller kyla) i varje lägenhet kan mätas, om detta är kostnadseffektivt. Detsamma gäller i samband med en ombyggnad, om detta är tekniskt genomförbart och kostnadseffektivt. Skyldigheten gäller då den som för egen räkning utför eller låter utföra ombyggnaden. Regeringen eller den myndighet som regeringen bestämmer får meddela föreskrifter om i vilka fall som kostnadseffektivitet respektive teknisk genomförbarhet ska anses föreligga, samt om vilka mätmetoder som ska tillämpas."
    },
    {
      "provision_ref": "6",
      "section": "6",
      "content": "/Träder i kraft I:den dag regeringen bestämmer/ Den som för egen räkning uppför eller låter uppföra en byggnad ska se till att varje lägenhets användning av tappvarmvatten kan mätas, om detta är kostnadseffektivt. Detsamma gäller i samband med en ombyggnad, om detta är tekniskt genomförbart och kostnadseffektivt. Skyldigheten gäller då den som för egen räkning utför eller låter utföra ombyggnaden. Regeringen eller den myndighet som regeringen bestämmer får meddela föreskrifter om i vilka fall som kostnadseffektivitet respektive teknisk genomförbarhet ska anses föreligga. Mätsystem i vissa fall för värme, kyla och tappvarmvatten i befintlig bebyggelse"
    },
    {
      "provision_ref": "7",
      "section": "7",
      "content": "Den som äger en byggnad ska även i andra fall än som följer av 5 § se till att den energi som används för en lägenhets inomhusklimat kan mätas, om det är tekniskt genomförbart och kostnadseffektivt att installera system för individuell mätning och debitering. Regeringen eller den myndighet som regeringen bestämmer får meddela föreskrifter om i vilka fall som kostnadseffektivitet respektive teknisk genomförbarhet ska anses föreligga, samt om vilka mätmetoder som ska tillämpas."
    },
    {
      "provision_ref": "8",
      "section": "8",
      "content": "Den som äger en byggnad ska även i andra fall än som följer av 6 § se till att en lägenhets förbrukning av tappvarmvatten kan mätas, om det är tekniskt genomförbart och kostnadseffektivt att installera system för individuell mätning och debitering. Regeringen eller den myndighet som regeringen bestämmer får meddela föreskrifter om i vilka fall som kostnadseffektivitet respektive teknisk genomförbarhet ska anses föreligga. Tredimensionella fastigheter"
    },
    {
      "provision_ref": "9",
      "section": "9",
      "content": "Om en samfällighetsförening ansvarar för el-, naturgas-, värme-, kyl- eller tappvarmvattensystemet i ett byggnadskomplex som består av tredimensionella fastigheter, ska det som sägs i denna lag om ägaren till en byggnad i stället tillämpas på föreningen. Tillsyn och tillsynsuppgifter"
    },
    {
      "provision_ref": "10",
      "section": "10",
      "content": "Den eller de kommunala nämnder som fullgör uppgifter inom plan- och byggområdet (byggnadsnämnden) har tillsyn över att de skyldigheter som anges i 2, 3 och 5-8 §§ fullgörs. Regeringen får meddela föreskrifter om tillsyn enligt första stycket."
    },
    {
      "provision_ref": "11",
      "section": "11",
      "content": "Om system för individuell mätning ska installeras, ska byggnadsnämnden ge de upplysningar som behövs för att de skyldigheter som anges i 2, 3 och 5-8 §§ ska fullgöras och bestämma vilka handlingar som ska lämnas till nämnden."
    },
    {
      "provision_ref": "12",
      "section": "12",
      "content": "Den som har en skyldighet enligt 2, 3 och 5-8 §§ ska lämna byggnadsnämnden de handlingar och uppgifter i övrigt som behövs för nämndens tillsyn enligt 10 §."
    },
    {
      "provision_ref": "13",
      "section": "13",
      "content": "Byggnadsnämnden får besluta de förelägganden som behövs för att de skyldigheter som följer av 2, 3, 5-8 och 12 §§ ska fullgöras. Ett sådant föreläggande får förenas med vite."
    },
    {
      "provision_ref": "14",
      "section": "14",
      "content": "Kommunen får ta ut avgifter för sin tillsyn enligt 10 §. Kommunen får meddela föreskrifter om avgifternas storlek. Överklagande"
    },
    {
      "provision_ref": "15",
      "section": "15",
      "content": "Byggnadsnämndens beslut om föreläggande enligt 13 § får överklagas till allmän förvaltningsdomstol. Prövningstillstånd krävs vid överklagande till kammarrätten. Övergångsbestämmelser 2014:267 Denna lag träder i kraft den dag som regeringen bestämmer i fråga om 5 och 6 §§, den 1 juni 2016 i fråga om 7 och 8 §§ och i övrigt den 1 juni 2014."
    }
  ]
}