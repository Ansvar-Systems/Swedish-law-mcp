{
  "id": "2018:1937",
  "type": "statute",
  "title": "Lag (2018:1937) om tillgänglighet till digital offentlig service",
  "status": "in_force",
  "issued_date": "2018-11-22",
  "url": "https://www.riksdagen.se/sv/dokument-och-lagar/dokument/svensk-forfattningssamling/sfs-2018-1937",
  "provisions": [
    {
      "provision_ref": "1",
      "section": "1",
      "title": "Lagens tillämpningsområde",
      "content": "Denna lag innehåller bestämmelser om krav på tillgänglighet till digital service som tillhandahålls av en offentlig aktör."
    },
    {
      "provision_ref": "2",
      "section": "2",
      "content": "Regeringen eller den myndighet som regeringen bestämmer får meddela föreskrifter om det närmare innehållet i de tekniska lösningar som anges i artikel 1.1 i Europaparlamentets och rådets direktiv (EU) 2016/2102 av den 26 oktober 2016 om tillgänglighet avseende offentliga myndigheters webbplatser och mobila applikationer, i den ursprungliga lydelsen, och som ska omfattas av lagens tillämpningsområde. Uttryck i lagen"
    },
    {
      "provision_ref": "3",
      "section": "3",
      "content": "Med digital service avses tjänster eller information som tillhandahålls genom en sådan teknisk lösning som avses i föreskrifter som har meddelats med stöd av 2 §."
    },
    {
      "provision_ref": "4",
      "section": "4",
      "content": "Med offentlig aktör avses en statlig eller kommunal myndighet eller en beslutande församling i en kommun eller en region. Vid tillämpningen av denna lag ska med offentlig aktör jämställas 1. ett sådant offentligt styrt organ som avses i 5 §, 2. en sammanslutning som inrättats särskilt för att tillgodose behov i det allmännas intresse, under förutsättning att behovet inte är av industriell eller kommersiell karaktär, och som består av a) en eller flera myndigheter eller församlingar enligt första stycket, eller b) ett eller flera organ enligt 1, 3. privata aktörer som yrkesmässigt bedriver verksamhet som till någon del är offentligt finansierad och som a) aktören bedriver i egenskap av enskild huvudman inom skolväsendet eller huvudman för en sådan internationell skola som avses i 24 kap. skollagen (2010:800), b) utgör hälso- och sjukvård enligt hälso- och sjukvårdslagen (2017:30) eller tandvård enligt tandvårdslagen (1985:125), eller c) bedrivs enligt socialtjänstlagen (2025:400), lagen (1988:870) om vård av missbrukare i vissa fall, lagen (1990:52) med särskilda bestämmelser om vård av unga, lagen (1993:387) om stöd och service till vissa funktionshindrade eller utgör personlig assistans som utförs med assistansersättning enligt 51 kap. socialförsäkringsbalken, och 4. enskilda utbildningsanordnare med tillstånd att utfärda examina enligt lagen (1993:792) om tillstånd att utfärda vissa examina, och som till största delen har statsbidrag som finansiering av högskoleutbildning på grundnivå eller avancerad nivå eller för utbildning på forskarnivå. Lag (2025:455)."
    },
    {
      "provision_ref": "5",
      "section": "5",
      "content": "Med offentligt styrt organ avses en sådan juridisk person som tillgodoser behov i det allmännas intresse, under förutsättning att behovet inte är av industriell eller kommersiell karaktär, och 1. som till största delen är finansierad av staten, en kommun, en region eller en sådan offentlig aktör som avses i 4 § första stycket eller andra stycket 1 eller 2, 2. vars verksamhet står under kontroll av staten, en kommun, en region eller en sådan offentlig aktör som avses i 4 § första stycket eller andra stycket 1 eller 2, eller 3. i vars styrelse eller motsvarande ledningsorgan mer än halva antalet ledamöter är utsedda av staten, en kommun, en region eller en sådan offentlig aktör som avses i 4 § första stycket eller andra stycket 1 eller 2. Lag (2019:995)."
    },
    {
      "provision_ref": "6",
      "section": "6",
      "content": "Med tidsberoende medier avses ljud eller video, en kombination av ljud och video, eller något av de föregående i kombination med möjligheter till interaktion."
    },
    {
      "provision_ref": "7",
      "section": "7",
      "content": "Med föremål från kulturarvssamlingar avses privat eller offentligt ägda föremål av historiskt, konstnärligt, arkeologiskt, estetiskt, vetenskapligt eller tekniskt intresse som ingår i samlingar som förvaltas av kulturinstitutioner. Undantag från lagens tillämpningsområde"
    },
    {
      "provision_ref": "8",
      "section": "8",
      "content": "Denna lag är inte tillämplig på digital service som tillhandahålls av 1. ett företag som bedriver verksamhet enligt lagen (2025:986) om public service, eller 2. en icke-statlig organisation vars service inte a) är väsentlig för allmänheten, eller b) är avsedd för personer med funktionsnedsättning eller specifikt tillgodoser deras behov. Lag (2025:992)."
    },
    {
      "provision_ref": "9",
      "section": "9",
      "content": "Denna lag är inte tillämplig på digital service som utgörs av 1. direktsändningar av tidsberoende medier, 2. kartor som inte är avsedda för navigering, 3. digital service från tredje part som varken har finansierats eller tagits fram av den berörda offentliga aktören eller står under dess kontroll, 4. reproduktioner av föremål från kulturarvssamlingar som inte kan göras fullständigt tillgängliga utan betydande hinder, 5. digital service inom verksamhet som tillhör skolväsendet eller de särskilda utbildningsformerna enligt 1 kap. eller"
    },
    {
      "provision_ref": "24:10",
      "chapter": "24",
      "section": "10",
      "title": "Tillgänglighetskrav",
      "content": "Digital service som tillhandahålls av en offentlig aktör genom en teknisk lösning som står under aktörens kontroll ska följa tillgänglighetskraven enligt föreskrifter som har meddelats med stöd av denna lag. Regeringen eller den myndighet som regeringen bestämmer får meddela föreskrifter om vilka tekniska krav som ska gälla."
    },
    {
      "provision_ref": "24:11",
      "chapter": "24",
      "section": "11",
      "content": "Digital service som tillhandahålls av en offentlig aktör genom en teknisk lösning som står under tredje parts kontroll ska, så långt det är möjligt, följa tillgänglighetskraven enligt föreskrifter som har meddelats med stöd av denna lag. Undantag för oskäligt betungande anpassning"
    },
    {
      "provision_ref": "24:12",
      "chapter": "24",
      "section": "12",
      "content": "En offentlig aktör behöver inte uppfylla kraven enligt 10 och 11 §§ om det är oskäligt betungande att fullgöra dessa krav. Vid bedömningen av om en anpassning är oskäligt betungande ska bland annat den offentliga aktörens storlek beaktas, liksom karaktär på uppgifter och resurser samt uppskattade kostnader och fördelar för aktören i förhållande till de uppskattade fördelarna för personer med funktionsnedsättning. För en sådan aktör som avses i 4 § andra stycket 3 eller 4, och som inte utgör ett offentligt styrt organ enligt 5 §, ska även den offentliga finansieringens storlek och varaktighet beaktas vid bedömningen, liksom hur lång tid aktören har haft på sig att anpassa sin digitala service till kraven. Tillgänglighetsredogörelse"
    },
    {
      "provision_ref": "24:13",
      "chapter": "24",
      "section": "13",
      "content": "En offentlig aktör ska för sådan digital service som avses i 10 § tillhandahålla en tillgänglighetsredogörelse. Redogörelsen ska innehålla en funktion som gör det möjligt för en enskild person att meddela aktören att dess digitala service inte uppfyller tillgänglighetskraven eller framställa en sådan begäran som avses i 15 §. Ett meddelande om att den digitala servicen inte uppfyller tillgänglighetskraven ska besvaras så snart som möjligt. Om en offentlig aktör bedömer att det är oskäligt betungande att fullgöra kraven enligt 10 §, ska denna bedömning återges i tillgänglighetsredogörelsen. Lag (2022:1492)."
    },
    {
      "provision_ref": "24:14",
      "chapter": "24",
      "section": "14",
      "content": "Regeringen eller den myndighet som regeringen bestämmer får meddela föreskrifter om tillgänglighetsredogörelsens utformning och innehåll. Begäran om tillgängliggörande av viss digital service"
    },
    {
      "provision_ref": "24:15",
      "chapter": "24",
      "section": "15",
      "content": "En begäran om tillgängliggörande av digital service som undantagits med stöd av 9 § första stycket 1-4, andra eller tredje stycket eller 12 § ska tillgodoses utan onödigt dröjsmål om den är berättigad och rimlig och har inkommit genom den funktion som avses i 13 § andra stycket. En offentlig aktör ska på begäran lämna ett skriftligt beslut när en begäran enligt första stycket helt eller delvis har avslagits. Ett sådant beslut ska innehålla de skäl som har bestämt utgången i ärendet. Tillsyn"
    },
    {
      "provision_ref": "24:16",
      "chapter": "24",
      "section": "16",
      "content": "Den myndighet som regeringen bestämmer utövar tillsyn över att denna lag och föreskrifter som har meddelats i anslutning till lagen följs."
    },
    {
      "provision_ref": "24:17",
      "chapter": "24",
      "section": "17",
      "content": "Tillsynsmyndigheten ska övervaka att digital service som tillhandahålls av en offentlig aktör uppfyller kraven i 10, 11, 13 och 15 §§. Regeringen eller den myndighet som regeringen bestämmer får meddela föreskrifter om hur övervakningen ska genomföras. Anmälan"
    },
    {
      "provision_ref": "24:18",
      "chapter": "24",
      "section": "18",
      "content": "Den som anser att en offentlig aktör inte uppfyller ett eller flera av de krav som avses i 10, 11, 13 eller 15 §, eller vill att en bedömning enligt 12 § ska granskas, får anmäla detta till tillsynsmyndigheten. Rättelse"
    },
    {
      "provision_ref": "24:19",
      "chapter": "24",
      "section": "19",
      "content": "Om tillsynsmyndigheten genom övervakning eller efter anmälan konstaterar brister i förhållande till kraven i 10, 11, 13 eller 15 §, ska myndigheten genom påpekanden eller liknande förfaranden försöka åstadkomma rättelse. Leder insatserna enligt första stycket inte till rättelse får tillsynsmyndigheten besluta att förelägga den offentliga aktören att vidta åtgärder för att uppfylla kraven. Ett nytt föreläggande om samma sak får förenas med vite. Överklagande av beslut"
    },
    {
      "provision_ref": "24:20",
      "chapter": "24",
      "section": "20",
      "content": "Beslut enligt 15 § av en annan offentlig aktör än regeringen, Högsta domstolen, Högsta förvaltningsdomstolen eller Riksdagens ombudsmän får överklagas till allmän förvaltningsdomstol. Beslut av en förvaltningsrätt i ett ärende som har inletts där, liksom beslut av en tingsrätt eller en hovrätt, överklagas dock till kammarrätten. Beslut av en kammarrätt i ett ärende som har inletts där överklagas till Högsta förvaltningsdomstolen."
    },
    {
      "provision_ref": "24:21",
      "chapter": "24",
      "section": "21",
      "content": "Tillsynsmyndighetens beslut om föreläggande enligt 19 § får överklagas till allmän förvaltningsdomstol. När ett beslut överklagas, är tillsynsmyndigheten motpart i domstolen."
    },
    {
      "provision_ref": "24:22",
      "chapter": "24",
      "section": "22",
      "content": "Om ett beslut av en offentlig aktör som inte är en myndighet överklagas, ska aktören vara den enskildes motpart sedan handlingarna i ärendet har överlämnats till allmän förvaltningsdomstol. Prövningstillstånd"
    },
    {
      "provision_ref": "24:23",
      "chapter": "24",
      "section": "23",
      "content": "Vid överklagande av beslut enligt 20 och 21 §§ krävs prövningstillstånd vid överklagande till kammarrätten. Detta gäller dock inte i fråga om ärenden enligt 20 § som har inletts hos en förvaltningsrätt, tingsrätt eller hovrätt. Övergångsbestämmelser 2018:1937 1. Denna lag träder i kraft den 1 januari 2019. 2. Bestämmelsen i 11 § tillämpas endast för digital service som tillhandahålls för första gången efter den 22 september 2020."
    }
  ]
}