{
  "id": "2010:197",
  "type": "statute",
  "title": "Lag (2010:197) om etableringsinsatser för vissa nyanlända invandrare",
  "status": "repealed",
  "issued_date": "2010-03-18",
  "url": "https://www.riksdagen.se/sv/dokument-och-lagar/dokument/svensk-forfattningssamling/sfs-2010-197",
  "description": "Upphävd 2018-01-01 genom SFS 2017:584",
  "provisions": [
    {
      "provision_ref": "1",
      "section": "1",
      "title": "Lagens innehåll och syfte",
      "content": "Denna lag innehåller bestämmelser om ansvar och insatser som syftar till att underlätta och påskynda vissa nyanlända invandrares etablering i arbets- och samhällslivet. Insatserna ska ge de nyanlända förutsättningar för egenförsörjning och stärka deras aktiva deltagande i arbets- och samhällslivet. Målgrupp"
    },
    {
      "provision_ref": "2",
      "section": "2",
      "content": "Lagen gäller en nyanländ som har fyllt 20 men inte 65 år och som har beviljats ett uppehållstillstånd som kan ligga till grund för folkbokföring, om uppehållstillståndet har beviljats enligt 1. 5 kap. 1, 2, 4 eller 6 § utlänningslagen (2005:716), 2. 12 kap. 18 § utlänningslagen, 3. 21 eller 22 kap. utlänningslagen, eller 4. 16 d, 16 f eller 16 h § lagen (2016:752) om tillfälliga begränsningar av möjligheten att få uppehållstillstånd i Sverige. Lag (2017:357)."
    },
    {
      "provision_ref": "2 a",
      "section": "2 a",
      "content": "Lagen gäller också en nyanländ som har fyllt 20 men inte 65 år och som har 1. beviljats ett uppehållstillstånd som kan ligga till grund för folkbokföring på grund av anknytning till en person som har beviljats uppehållstillstånd med stöd av någon av de bestämmelser som anges i 2 §, och 2. ansökt om uppehållstillstånd inom sex år från det att den person som den nyanlände har anknytning till först togs emot i en kommun. Första stycket gäller inte om den person som den nyanlände har anknytning till var svensk medborgare vid tidpunkten för den nyanländes ansökan om uppehållstillstånd. Lag (2013:1083)."
    },
    {
      "provision_ref": "2 b",
      "section": "2 b",
      "content": "Lagen gäller också en nyanländ som har fyllt 18 men inte 20 år, när uppehållstillstånd som anges i 2 eller 2 a § beviljats, förutsatt att han eller hon saknar föräldrar här i landet. Lag (2012:1000). Ansvariga myndigheter m.m."
    },
    {
      "provision_ref": "3",
      "section": "3",
      "content": "Arbetsförmedlingen ska samordna etableringsinsatser enligt denna lag och vara stödjande och pådrivande i förhållande till berörda parter."
    },
    {
      "provision_ref": "4",
      "section": "4",
      "content": "Länsstyrelserna ska främja samverkan mellan berörda kommuner och myndigheter, företag och organisationer som anordnar aktiviteter för nyanlända."
    },
    {
      "provision_ref": "5",
      "section": "5",
      "content": "Varje kommun är skyldig att se till att nyanlända erbjuds samhällsorientering. Regeringen eller den myndighet som regeringen bestämmer får meddela föreskrifter om samhällsorienteringens innehåll och omfattning. Etableringsinsatser"
    },
    {
      "provision_ref": "6",
      "section": "6",
      "content": "Arbetsförmedlingen ska upprätta en individuell plan med insatser för att underlätta och påskynda den nyanländes etablering (etableringsplan). En nyanländ har rätt att få en etableringsplan inom ett år efter att han eller hon första gången folkbokfördes i en kommun. Denna rätt gäller inte en nyanländ som 1. har ett förvärvsarbete på heltid, 2. går i gymnasieskola, eller 3. på grund av sjukdom eller någon annan nedsättning av den fysiska eller psykiska prestationsförmågan är förhindrad att delta i etableringsinsatser på minst 25 procent av heltid."
    },
    {
      "provision_ref": "7",
      "section": "7",
      "content": "Etableringsplanen ska utformas tillsammans med den nyanlände och i samverkan med berörda kommuner, myndigheter, företag och organisationer. Planen ska minst innehålla 1. kommunal vuxenutbildning i svenska för invandrare eller motsvarande utbildning för den som har rätt att delta i sådan utbildning enligt skollagen (2010:800), 2. samhällsorientering, och 3. aktiviteter för att underlätta och påskynda den nyanländes etablering i arbetslivet. Lag (2015:484)."
    },
    {
      "provision_ref": "8",
      "section": "8",
      "content": "En etableringsplan ska omfatta högst 24 månader. Av etablerings-planen ska det framgå under vilken tid den gäller, vilka aktiviteter som ingår i insatserna och de olika aktiviteternas omfattning och längd. Aktiviteterna i planen ska tillsammans motsvara verksamhet på heltid om det inte föreskrivs något annat. Planen ska vid behov revideras av Arbetsförmedlingen. En etableringsplan får förlängas utöver 24 månader om planen har omfattat aktiviteter på 75 procent av heltid på grund av att den nyanlände har vårdat barn med föräldrapenning enligt"
    },
    {
      "provision_ref": "12:9",
      "chapter": "12",
      "section": "9",
      "content": "Etableringsplanen upphör att gälla när 1. tiden för etableringsplanen har löpt ut, 2. den nyanlände har haft ett förvärvsarbete på heltid minst sex månader, 3. den nyanlände påbörjar en utbildning på högskolenivå för vilken det kan lämnas studiemedel enligt studiestödslagen (1999:1395) eller utbildningsbidrag för kompletterande pedagogisk utbildning som leder till ämneslärarexamen för personer som har en examen på forskarnivå, eller 4. den nyanlände utan godtagbart skäl avvisar ett erbjudet lämpligt arbete om han eller hon har arbete eller arbetssökande som huvudsaklig aktivitet enligt sin etableringsplan. Lag (2016:704)."
    },
    {
      "provision_ref": "12:10",
      "chapter": "12",
      "section": "10",
      "content": "Regeringen eller den myndighet som regeringen bestämmer kan med stöd av 8 kap. 7 § regeringsformen meddela 1. närmare föreskrifter om etableringsplaner, och 2. föreskrifter om vad som ska anses utgöra godtagbart skäl och lämpligt arbete enligt 9 § 4. Regeringen kan med stöd av 8 kap. 7 § regeringsformen meddela föreskrifter om undantag från 7 § andra stycket om etableringsplanens innehåll för nyanlända med tidsbegränsade uppehållstillstånd. Lag (2016:754)."
    },
    {
      "provision_ref": "12:11",
      "chapter": "12",
      "section": "11",
      "content": "Har upphävts genom lag (2015:849)."
    },
    {
      "provision_ref": "12:12",
      "chapter": "12",
      "section": "12",
      "content": "Har upphävts genom lag (2015:849)."
    },
    {
      "provision_ref": "12:13",
      "chapter": "12",
      "section": "13",
      "content": "Har upphävts genom lag (2015:849). Tystnadsplikt"
    },
    {
      "provision_ref": "12:14",
      "chapter": "12",
      "section": "14",
      "content": "Den som är eller har varit verksam inom en yrkesmässigt bedriven verksamhet för nyanlända får inte obehörigen röja vad han eller hon då har fått veta om enskildas personliga förhållanden. Ersättning till nyanlända"
    },
    {
      "provision_ref": "12:15",
      "chapter": "12",
      "section": "15",
      "content": "En nyanländ som deltar i aktiviteter enligt en etableringsplan har rätt till etableringsersättning och under vissa förutsättningar även etableringstillägg och bostadsersättning. Detsamma gäller en nyanländ som medverkar till upprättandet av en etableringsplan och som inte har rätt till bistånd enligt lagen (1994:137) om mottagande av asylsökande m.fl. Regeringen eller den myndighet som regeringen bestämmer meddelar föreskrifter om ersättning till nyanlända som omfattas av denna lag. Uppgiftsskyldighet"
    },
    {
      "provision_ref": "12:16",
      "chapter": "12",
      "section": "16",
      "content": "Anordnare av aktiviteter för nyanlända ska till den myndighet som regeringen föreskriver lämna de uppgifter som är av betydelse för tillämpningen av denna lag och de föreskrifter som har meddelats i anslutning till lagen. Regeringen eller den myndighet som regeringen bestämmer meddelar närmare föreskrifter om en anordnares skyldighet att lämna uppgifter enligt första stycket. Regeringen meddelar föreskrifter om till vilken myndighet denna skyldighet ska fullgöras. Överklagande"
    },
    {
      "provision_ref": "12:17",
      "chapter": "12",
      "section": "17",
      "content": "Beslut i fråga om rätt till etableringsplan, upphörande av etableringsplan enligt 9 § 4, etableringsersättning, etableringstillägg och bostadsersättning får överklagas till allmän förvaltningsdomstol. Prövningstillstånd krävs vid överklagande till kammarrätten. Lag (2014:952). Övergångsbestämmelser 2010:197 1. Denna lag träder i kraft den 1 maj 2010 i fråga om 11-13 §§ och i övrigt den 1 december 2010. 2. De nya bestämmelserna ska tillämpas på nyanlända som har rest in i landet efter utgången av november 2010 och som har uppehållstillstånd vid inresan, samt på nyanlända som har beviljats uppehållstillstånd efter utgången av oktober 2010. Bestämmelserna ska även tillämpas på nyanlända som har beviljats uppehållstillstånd före utgången av oktober 2010, om de är registrerade vid och vistas på en förläggning för asylsökande den 30 november 2010. 2010:858 1. Denna lag träder i kraft den 2 december 2010. 2. Äldre bestämmelser gäller fortfarande till utgången av juni 2012. 3. Svenskundervisning för invandrare ska även anses omfatta motsvarande utbildning enligt 13 kap. skollagen (1985:1100). 2013:1083 1. Denna lag träder i kraft den 1 januari 2014. 2. För nyanlända som har ansökt om uppehållstillstånd före den 1 januari 2014 gäller 2 a § i sin äldre lydelse. 2014:952 1. Denna lag träder i kraft den 1 augusti 2014. 2. För förhållanden som har inträffat före ikraftträdandet gäller 9 § i sin äldre lydelse. 2015:484 1. Denna lag träder i kraft den 1 januari 2016. 2. Lagen tillämpas från och med den 1 juli 2016. 3. Äldre bestämmelser ska fortsätta att gälla till utgången av juni 2016."
    }
  ]
}