{
  "id": "2025:606",
  "type": "statute",
  "title": "Lag (2025:606) om tillhandahållande och användning av hållbara flygbränslen",
  "status": "in_force",
  "issued_date": "2025-05-28",
  "url": "https://www.riksdagen.se/sv/dokument-och-lagar/dokument/svensk-forfattningssamling/sfs-2025-606",
  "provisions": [
    {
      "provision_ref": "1",
      "section": "1",
      "title": "Lagen kompletterar en EU-förordning",
      "content": "Denna lag kompletterar Europaparlamentets och rådets för- ordning (EU) 2023/2405 av den 18 oktober 2023 om säkerstäl- lande av lika villkor för hållbar lufttransport (ReFuelEU Avi- ation). EU-förordningen innehåller krav på att 1. vid flygplatser tillhandahålla flygbränslen som i viss om- fattning ska bestå av hållbart flygbränsle, 2. tanka hållbara flygbränslen, och 3. underlätta tillgången till hållbara flygbränslen. Definitioner"
    },
    {
      "provision_ref": "2",
      "section": "2",
      "content": "Med EU-förordningen avses i denna lag Europaparlamentets och rådets förordning (EU) 2023/2405."
    },
    {
      "provision_ref": "3",
      "section": "3",
      "content": "Med luftfartygsoperatör, flygbränsleleverantör, hållbart flygbränsle, syntetiskt flygbränsle, konventionellt flyg- bränsle, flygbränsle, årlig otankad mängd och total årlig otankad mängd avses i denna lag detsamma som i EU- förordningen. Undantag från tankningskrav"
    },
    {
      "provision_ref": "4",
      "section": "4",
      "content": "Frågor om undantag enligt artikel 5.3 i EU-förordningen från förordningens tankningskrav prövas av den myndighet som regeringen bestämmer. Tillsyn"
    },
    {
      "provision_ref": "5",
      "section": "5",
      "content": "Den myndighet som regeringen bestämmer utövar tillsyn över att EU-förordningen och rättsakter som har antagits med stöd av förordningen följs."
    },
    {
      "provision_ref": "6",
      "section": "6",
      "content": "Tillsynsmyndigheten har rätt att i den utsträckning som behövs för tillsynen 1. ta del av upplysningar och handlingar, och 2. få tillträde till områden, lokaler och andra utrymmen, dock inte bostäder."
    },
    {
      "provision_ref": "7",
      "section": "7",
      "content": "Tillsynsmyndigheten får besluta de förelägganden som be- hövs för tillsynen och för att de som omfattas av tillsynen ska fullgöra sina skyldigheter enligt EU-förordningen och de rättsakter som har antagits med stöd av EU-förordningen. Ett beslut om föreläggande får förenas med vite."
    },
    {
      "provision_ref": "8",
      "section": "8",
      "content": "Polismyndigheten ska på begäran av tillsynsmyndigheten lämna den hjälp som behövs för tillsynen. Hjälpen får begäras endast om 1. särskilda omständigheter gör att det kan befaras att till- synsåtgärden inte kan utföras utan en polismans särskilda be- fogenheter enligt 10 § polislagen (1984:387), eller 2. det annars finns synnerliga skäl. Avgifter för prövning och tillsyn"
    },
    {
      "provision_ref": "9",
      "section": "9",
      "content": "Regeringen eller den myndighet som regeringen bestämmer får meddela föreskrifter om avgifter för att täcka en myndig- hets kostnader för att 1. pröva en ansökan om undantag enligt 4 §, och 2. utöva tillsyn enligt EU-förordningen, rättsakter som har antagits med stöd av EU-förordningen, denna lag och föreskrif- ter som meddelats med stöd av lagen. Sanktionsavgifter"
    },
    {
      "provision_ref": "10",
      "section": "10",
      "content": "En flygbränsleleverantör som inte följer ett krav i arti- kel 4 i EU-förordningen om minimiandel hållbart flygbränsle ska betala en sanktionsavgift som är dubbelt så hög som det belopp som motsvarar skillnaden mellan det årliga genomsnitts- priset på konventionellt flygbränsle och hållbart flygbränsle per ton multiplicerat med det antal ton flygbränsle som saknas för att minimiandelen ska kunna anses vara uppfylld."
    },
    {
      "provision_ref": "11",
      "section": "11",
      "content": "En flygbränsleleverantör som inte följer ett krav i arti- kel 4 i EU-förordningen om minimiandel syntetiskt flygbränsle ska betala en sanktionsavgift som är dubbelt så hög som det belopp som motsvarar skillnaden mellan det årliga genomsnitts- priset på syntetiskt flygbränsle och konventionellt flyg- bränsle per ton multiplicerat med det antal ton flygbränsle som saknas för att minimiandelen ska kunna anses vara upp- fylld. Sanktionsavgiften ska bestämmas med hänsyn till det som sägs i artikel 12.5 i EU-förordningen om att undvika dubbla sanktion- er."
    },
    {
      "provision_ref": "12",
      "section": "12",
      "content": "En flygbränsleleverantör som inte följer ett krav i arti- kel 9.2 eller 10 i EU-förordningen genom att lämna vilsele- dande eller felaktig information om hållbart flygbränsle ska betala en sanktionsavgift som är dubbelt så hög som det belopp som motsvarar skillnaden mellan det årliga genomsnittspriset på konventionellt flygbränsle och hållbart flygbränsle per ton multiplicerat med det antal ton flygbränsle som den vilsele- dande eller felaktiga informationen avser."
    },
    {
      "provision_ref": "13",
      "section": "13",
      "content": "En luftfartygsoperatör som inte följer ett tankningskrav i artikel 5 i EU-förordningen ska betala en sanktionsavgift som är dubbelt så hög som det belopp som motsvarar det årliga genomsnittspriset på flygbränsle per ton multiplicerat med den totala årliga otankade mängden."
    },
    {
      "provision_ref": "14",
      "section": "14",
      "content": "För en upprepad överträdelse får sanktionsavgiften be- stämmas till ett belopp som beräknas enligt 10-13 §§ med ett tillägg om högst 10 procent. Prövning av sanktionsavgift"
    },
    {
      "provision_ref": "15",
      "section": "15",
      "content": "Den myndighet som regeringen bestämmer prövar frågor om sanktionsavgifter."
    },
    {
      "provision_ref": "16",
      "section": "16",
      "content": "En sanktionsavgift får inte tas ut om överträdelsen om- fattas av ett föreläggande som har förenats med vite och över- trädelsen ligger till grund för en ansökan om utdömande av vi- tet."
    },
    {
      "provision_ref": "17",
      "section": "17",
      "content": "En sanktionsavgift får tas ut endast om den som anspråket riktas mot, inom fem år från tidpunkten för överträdelsen, har delgetts en upplysning om att myndigheten överväger att fatta ett sådant beslut."
    },
    {
      "provision_ref": "18",
      "section": "18",
      "content": "Om överträdelsen är ursäktlig eller det av någon annan anledning är oskäligt att ta ut en sanktionsavgift, ska avgif- ten helt eller delvis sättas ned. Betalning av sanktionsavgift"
    },
    {
      "provision_ref": "19",
      "section": "19",
      "content": "En sanktionsavgift ska betalas till den myndighet som har beslutat att ta ut avgiften. Avgiften ska betalas senast 30 dagar efter det att beslutet har fått laga kraft. Avgiften tillfaller staten. Om sanktionsavgiften inte har betalats i rätt tid, ska myndig- heten ta ut en dröjsmålsavgift enligt lagen (1997:484) om dröjsmålsavgift och begära indrivning av sanktionsavgiften och dröjsmålsavgiften. Överklagande"
    },
    {
      "provision_ref": "20",
      "section": "20",
      "content": "Följande beslut får överklagas till allmän förvaltnings- domstol: 1. beslut i frågor om undantag från tankningskrav enligt 4 §, 2. beslut om föreläggande enligt 7 §, och 3. beslut om att ta ut en sanktionsavgift enligt denna lag. Andra beslut enligt denna lag eller enligt EU-förordningen får inte överklagas. Prövningstillstånd krävs vid överklagande till kammarrätten."
    }
  ]
}