{
  "id": "2011:1269",
  "type": "statute",
  "title": "Lag (2011:1269) om godkännande av gåvomottagare vid skattereduktion för gåva",
  "status": "repealed",
  "issued_date": "2011-12-01",
  "url": "https://www.riksdagen.se/sv/dokument-och-lagar/dokument/svensk-forfattningssamling/sfs-2011-1269",
  "description": "Upphävd 2016-01-01 genom SFS 2015:778",
  "provisions": [
    {
      "provision_ref": "1",
      "section": "1",
      "title": "Lagens tillämpningsområde",
      "content": "I denna lag finns bestämmelser om godkännande av gåvomottagare vid skattereduktion för gåva enligt 67 kap. inkomstskattelagen (1999:1229). Hänvisningar"
    },
    {
      "provision_ref": "2",
      "section": "2",
      "content": "I 67 kap. inkomstskattelagen (1999:1229) finns bestämmelser om - vissa definitioner och villkor för skattereduktion (20-22 §§), - begäran om skattereduktion (23 §), - vilka som kan få skattereduktion (24 §), - underlag för skattereduktion (25 §), och - skattereduktionens storlek (26 §). Definitioner"
    },
    {
      "provision_ref": "3",
      "section": "3",
      "content": "Termer och uttryck som används i denna lag har samma betydelse och tillämpningsområde som i inkomstskattelagen (1999:1229), om inget annat anges. Beslutande myndighet"
    },
    {
      "provision_ref": "4",
      "section": "4",
      "content": "Beslut enligt denna lag fattas av Skatteverket. Belopp"
    },
    {
      "provision_ref": "5",
      "section": "5",
      "content": "Uppgifter om belopp ska anges i hela krontal så att öretal faller bort. Godkänd gåvomottagare"
    },
    {
      "provision_ref": "6",
      "section": "6",
      "content": "En svensk stiftelse, en svensk ideell förening eller ett svenskt registrerat trossamfund ska efter ansökan godkännas som gåvomottagare under förutsättning att 1. den sökande vid beslutet om slutlig skatt året före det år då ansökan görs är inskränkt skattskyldig enligt 7 kap. 3 § inkomstskattelagen (1999:1229), 2. den sökande har som ändamål att främja social hjälpverksamhet eller vetenskaplig forskning eller helt eller delvis bedriver sådan verksamhet, 3. det är sannolikt att den sökande a) även vid de två beslut om slutlig skatt som fattas efter det beslut som avses i 1 kommer att bli inskränkt skattskyldig enligt den bestämmelse som anges i samma punkt, och b) kommer att använda gåvorna på det sätt givarna avsett, 4. det av den sökandes bokföring eller räkenskaper är möjligt att avgöra vilka gåvor som har tagits emot och hur de har använts, och 5. den sökande har minst en auktoriserad eller godkänd revisor. Lag (2013:968)."
    },
    {
      "provision_ref": "7",
      "section": "7",
      "content": "För en sökande vars skattskyldighet prövas enligt någon annan bestämmelse i 7 kap. inkomstskattelagen (1999:1229) än 3 §, ska prövningen enligt 6 § 1 och 3 a denna lag gälla frågan om förhållandena är sådana att den sökande skulle ha blivit och skulle komma att bli inskränkt skattskyldig vid tillämpning av 7 kap. 3 § inkomstskattelagen. Lag (2013:968)."
    },
    {
      "provision_ref": "8",
      "section": "8",
      "content": "Som gåvomottagare ska efter ansökan godkännas även utländska sökande om förutsättningarna i 6 § är uppfyllda och den sökande hör hemma i en stat 1. inom Europeiska ekonomiska samarbetsområdet, eller 2. med vilken Sverige har ingått ett skatteavtal som innehåller en artikel om informationsutbyte eller ett avtal om informationsutbyte i skatteärenden. Prövningen enligt 6 § 1 och 3 a ska då gälla frågan om förhållandena är sådana att den sökande skulle ha blivit och skulle komma att bli inskränkt skattskyldig enligt 7 kap. 3 § inkomstskattelagen (1999:1229) om denne skulle beskattas i Sverige. För att den sökande ska kunna godkännas som gåvomottagare gäller dessutom att ett skriftligt åtagande enligt 23 kap. 7 § och 38 kap. 1 § skatteförfarandelagen (2011:1244) ska ha kommit in till Skatteverket. Lag (2013:968). Godkännande som gåvomottagare Ansökan"
    },
    {
      "provision_ref": "9",
      "section": "9",
      "content": "Den som vill bli godkänd som sådan gåvomottagare som avses i 6-8 §§ ska ansöka om detta hos Skatteverket. En ansökan ska lämnas enligt fastställt formulär och innehålla nödvändiga identifikationsuppgifter. De handlingar som den sökande önskar åberopa ska lämnas tillsammans med ansökan. Giltighetstid och förlängning"
    },
    {
      "provision_ref": "10",
      "section": "10",
      "content": "Ett godkännande som gåvomottagare gäller till utgången av det tredje året efter det år som beslutet fattades. Om en ansökan om förlängning kommer in innan godkännandet har upphört att gälla, får godkännandet förlängas till utgången av det tredje året efter det år då godkännandet annars skulle ha upphört att gälla. Om en ansökan om förlängning har kommit in, är godkännandet giltigt även efter den tid som anges i första eller andra stycket till dess att frågan om förlängning har prövats av Skatteverket."
    },
    {
      "provision_ref": "11",
      "section": "11",
      "content": "Vid ansökan om förlängning enligt 10 § andra stycket tillämpas 9 §. Avgifter"
    },
    {
      "provision_ref": "12",
      "section": "12",
      "content": "Den som ansöker om godkännande enligt 9 § ska betala en ansökningsavgift. Skatteverket får inte pröva en ansökan om avgiften inte har betalats. En godkänd gåvomottagare ska betala en årsavgift för varje kalenderår efter det år då ett godkännande meddelats. Avgiften ska betalas före det år avgiften avser. Regeringen får meddela föreskrifter om avgifternas storlek. Underrättelse till Skatteverket"
    },
    {
      "provision_ref": "13",
      "section": "13",
      "content": "Om en godkänd gåvomottagare inte längre uppfyller ett eller flera av de krav som avses i 6-8 §§, ska gåvomottagaren omedelbart underrätta Skatteverket om detta. Förelägganden"
    },
    {
      "provision_ref": "14",
      "section": "14",
      "content": "Skatteverket får meddela de förelägganden som behövs för att verket ska kunna ta ställning till om ett godkännande ska återkallas. Återkallelse"
    },
    {
      "provision_ref": "15",
      "section": "15",
      "content": "Skatteverket ska återkalla ett godkännande som gåvomottagare om 1. innehavaren begär det, 2. förutsättningarna för godkännande inte längre är uppfyllda, 3. innehavaren vid ett beslut om slutlig skatt som fattats under den tid som avses i 10 § inte är inskränkt skattskyldig enligt 7 kap. 3 § inkomstskattelagen (1999:1229) eller, när det gäller en svensk mottagare som är inskränkt skattskyldig enligt någon annan bestämmelse i 7 kap. inkomstskattelagen än 3 § eller en utländsk mottagare, inte skulle ha blivit inskränkt skattskyldig vid tilllämpning av 7 kap. 3 § inkomstskattelagen, 4. innehavaren inte betalar en sådan avgift som avses i 12 § andra stycket, 5. innehavaren inte följer ett föreläggande enligt 14 §, eller 6. innehavaren inte lämnar kontrolluppgifter enligt 22 kap. 22 § skatteförfarandelagen (2011:1244). Om det finns synnerliga skäl, får Skatteverket avstå från återkallelse enligt första stycket 2, 3 eller 6. Lag (2013:968)."
    },
    {
      "provision_ref": "16",
      "section": "16",
      "content": "Ett beslut att återkalla ett godkännande gäller omedelbart. Kontrollavgift"
    },
    {
      "provision_ref": "17",
      "section": "17",
      "content": "Skatteverket får ta ut en kontrollavgift av den som inte kommit in med en sådan underrättelse som avses i 13 §. Kontrollavgiften uppgår till ett belopp motsvarande 10 procent av värdet på de gåvor som tagits emot efter den tidpunkt då en underrättelse borde ha kommit in och till dess att frågan om återkallelse har prövats av Skatteverket och som är av det slaget att de ingår i givarens underlag för skattereduktion enligt 67 kap. 25 § inkomstskattelagen (1999:1229), dock lägst 5 000 kronor. Om värdet på de gåvor som avses i andra stycket inte kan beräknas tillförlitligt, får Skatteverket uppskatta värdet till ett skäligt belopp. Kontrollavgiften tillfaller staten."
    },
    {
      "provision_ref": "18",
      "section": "18",
      "content": "Om överträdelsen är ringa eller ursäktlig eller om det finns andra särskilda skäl, får Skatteverket helt eller delvis befria gåvomottagaren från en kontrollavgift. Första stycket ska beaktas även om något yrkande om befrielse inte har framställts."
    },
    {
      "provision_ref": "19",
      "section": "19",
      "content": "Om Skatteverket beslutar om kontrollavgift, gäller bestämmelserna i skatteförfarandelagen (2011:1244) om 1. debitering och betalning av kontrollavgift i 61-65 kap., 2. verkställighet i 68 kap. 1 §, och 3. indrivning i 70 kap. Omprövning och överklagande"
    },
    {
      "provision_ref": "20",
      "section": "20",
      "content": "I fråga om beslut om godkännande enligt 6 §, om förlängning av godkännande enligt 10 § och om återkallelse av godkännande enligt 15 § tillämpas bestämmelserna i 66 och 67 kap. skatteförfarandelagen (2011:1244) om omprövning och överklagande av beslut avseende på vilket sätt preliminär skatt ska betalas. I fråga om beslut om kontrollavgift enligt 17 § tillämpas bestämmelserna i 66 och 67 kap. skatteförfarandelagen. Tidsfristen i 66 kap. 24 § skatteförfarandelagen ska dock räknas från den dag beslutet om kontrollavgift meddelades. Andra beslut enligt denna lag får inte överklagas. Övergångsbestämmelser 2011:1269 1. Denna lag träder i kraft den 1 januari 2012. 2. I fråga om 2013 och tidigare års taxeringar ska vad som i 6 § 1 och 3 sägs om inskränkt skattskyldighet vid beslut om slutlig skatt i stället avse inskränkt skattskyldighet vid taxering. 3. Vid 2012 och 2013 års taxeringar ska vad som i 15 § första stycket 3 sägs om fattat beslut om slutlig skatt i stället avse beslutad taxering. 4. I fråga om åtaganden som lämnas under 2012 ska vad som i 8 § tredje stycket sägs om åtagande enligt 23 kap. 7 § och 38 kap. 1 § skatteförfarandelagen (2011:1244) i stället avse åtagande enligt 13 kap. 2 a och 3 §§ lagen (2001:1227) om självdeklarationer och kontrolluppgifter. 5. I fråga om kontrolluppgifter som avser 2012 ska vad som i 15 § första stycket 6 sägs om kontrolluppgifter enligt 22 kap. 22 § skatteförfarandelagen (2011:1244) i stället avse kontrolluppgifter enligt 11 kap. 8 b § lagen (2001:1227) om självdeklarationer och kontrolluppgifter. 2013:968 1. Denna lag träder i kraft den 1 januari 2014. 2. Vid tillämpning av 6 § 1, 7 §, 8 § andra stycket och 15 § första stycket 3 ska frågan om inskränkt skattskyldighet för år 2013 och tidigare år prövas i förhållande till 7 kap. 3, 7 eller 14 § inkomstskattelagen (1999:1229) i dessa paragrafers lydelse före den 1 januari 2014. 2015:778 1. Den upphävda lagen gäller dock fortfarande för tid före den 1 januari 2016. 2. En betald årsavgift som avser tid efter 2015 ska betalas tillbaka."
    }
  ]
}