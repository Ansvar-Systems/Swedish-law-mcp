{
  "id": "2025:1487",
  "type": "statute",
  "title": "Förordning (2025:1487) om statligt stöd för att förbättra leveranssäkerheten i elsystemet",
  "status": "in_force",
  "issued_date": "2025-12-11",
  "url": "https://www.riksdagen.se/sv/dokument-och-lagar/dokument/svensk-forfattningssamling/sfs-2025-1487",
  "provisions": [
    {
      "provision_ref": "1",
      "section": "1",
      "title": "Förordningens innehåll",
      "content": "Denna förordning innehåller bestämmelser om att Statens energimyndighet (Energimyndigheten) får lämna statligt stöd till företag för vissa åtgärder som syftar till att förbättra leveranssäkerheten i elsystemet."
    },
    {
      "provision_ref": "2",
      "section": "2",
      "content": "Förordningen är meddelad med stöd av - 8 kap. 11 § regeringsformen i fråga om 34 §, och - 8 kap. 7 § regeringsformen i fråga om övriga bestämmelser. Ord och uttryck"
    },
    {
      "provision_ref": "3",
      "section": "3",
      "content": "I denna förordning avses med biobränslen: detsamma som i lagen (2010:598) om hållbarhetskriterier för vissa bränslen, biokraftvärme: högeffektiv kraftvärmeproduktion som drivs med biobränslen, förnybara bränslen: detsamma som i lagen om hållbarhetskriterier för vissa bränslen, rundvirke av industrikvalitet: sågtimmer, fanertimmer, rund eller kluven massaved och annat rundvirke vars egenskaper, till exempel art, dimensioner, kvalitet, rakhet och kvisttäthet, gör det lämpligt för industriändamål med utgångspunkt i skogliga och marknadsmässiga förutsättningar, småskaligt vattenkraftverk: ett vattenkraftverk med en installerad eleffekt på högst 10 000 kilowatt, stödtjänst: en tjänst som behövs för driften av ett nätföretags elnät, med undantag för hantering av överbelastning, och som kan vara frekvensrelaterad eller icke- frekvensrelaterad. I övrigt har ord och uttryck i förordningen samma betydelse som i kommissionens förordning (EU) nr 651/2014 av den 17 juni 2014 genom vilken vissa kategorier av stöd förklaras förenliga med den inre marknaden enligt artiklarna 107 och 108 i fördraget. Förutsättningar för stöd och stödberättigande åtgärder"
    },
    {
      "provision_ref": "4",
      "section": "4",
      "content": "Stöd enligt denna förordning får, om det finns medel, lämnas som ett investeringsstöd i enlighet med de villkor som föreskrivs i kapitel I och artikel 41 i kommissionens förordning (EU) nr 651/2014."
    },
    {
      "provision_ref": "5",
      "section": "5",
      "content": "Stöd får lämnas i form av ett bidrag till åtgärder som innebär 1. ombyggnad av ett värmeverk till ett biokraftvärmeverk, 2. investeringar i ett nytt biokraftvärmeverk eller i uppgraderad produktionsförmåga i en befintlig sådan anläggning, 3. investeringar i en ny gasturbin som drivs med förnybara bränslen eller i uppgraderad produktionsförmåga i en befintlig sådan anläggning, 4. investeringar i lagring av el eller värme, om lagringsanläggningen är direkt ansluten till en anläggning för produktion av förnybar el, eller 5. uppgraderad produktionsförmåga i ett småskaligt vattenkraftverk."
    },
    {
      "provision_ref": "6",
      "section": "6",
      "content": "Stöd får endast lämnas till en åtgärd 1. i ett område där anslutning av elproduktion, eller lagring av el eller värme, bidrar till att a) möjliggöra anslutning till elnätet av ny elanvändning, eller b) upprätthålla leveranssäkerheten, och 2. som kan antas vara slutförd senast den 31 december 2031."
    },
    {
      "provision_ref": "7",
      "section": "7",
      "content": "Stöd får endast lämnas om stödet är en förutsättning för en på företagsekonomiska grunder lönsam investering."
    },
    {
      "provision_ref": "8",
      "section": "8",
      "content": "Stöd till en sådan anläggning för produktion av el eller värme från biobränslen som avses i 1 kap. 3 § andra stycket lagen (2010:598) om hållbarhetskriterier för vissa bränslen får lämnas endast om bränslet omfattas av ett hållbarhetsbesked enligt samma lag."
    },
    {
      "provision_ref": "9",
      "section": "9",
      "content": "Stöd får inte lämnas till en anläggning för produktion av el eller värme från rundvirke av industrikvalitet, stubbar eller rötter."
    },
    {
      "provision_ref": "10",
      "section": "10",
      "content": "Om uppgifter om ett stöd ska offentliggöras enligt artikel 9 i kommissionens förordning (EU) nr 651/2014, får stödet endast beviljas om företaget samtycker till offentliggörandet."
    },
    {
      "provision_ref": "11",
      "section": "11",
      "content": "Stöd får inte lämnas till åtgärder som måste genomföras för att uppfylla en skyldighet enligt lag eller annan författning eller enligt villkor i ett tillstånd."
    },
    {
      "provision_ref": "12",
      "section": "12",
      "content": "Ett stöd får inte lämnas till ett företag som 1. är föremål för betalningskrav på grund av ett beslut av Europeiska kommissionen om att ett stöd som har beviljats av en svensk stödgivare är olagligt och oförenligt med den inre marknaden, 2. är i likvidation, försatt i konkurs eller genomgår företagsrekonstruktion, 3. har skatte- eller avgiftsskulder eller andra skulder som har överlämnats till Kronofogdemyndigheten och som vid indrivning handläggs som allmänt mål, eller 4. har en skuld som inte betalats i rätt tid och som avser återkrav av bidrag som har lämnats av Energimyndigheten."
    },
    {
      "provision_ref": "13",
      "section": "13",
      "content": "Stöd får inte lämnas till ett företag om den eller de fysiska personer som har ett betydande inflytande i verksamheten har näringsförbud."
    },
    {
      "provision_ref": "14",
      "section": "14",
      "content": "Stöd får endast lämnas till företag som är godkända för F-skatt eller, i fråga om utländska företagare och företag, har ett intyg eller en annan handling som visar att företagaren eller företaget genomgår motsvarande kontroll i fråga om skatter och avgifter i sitt hemland."
    },
    {
      "provision_ref": "15",
      "section": "15",
      "content": "Stöd för arbetskostnader som är stödberättigande får endast lämnas om företaget som utför arbetet är godkänt för F- skatt eller, i fråga om utländska företagare och företag, har ett intyg eller en annan handling som visar att företagaren eller företaget genomgår motsvarande kontroll i fråga om skatter och avgifter i sitt hemland. Ansökan om stöd"
    },
    {
      "provision_ref": "16",
      "section": "16",
      "content": "En ansökan om stöd ska göras skriftligen av en behörig företrädare för sökanden eller dennes ombud och lämnas elektroniskt till Energimyndigheten på det sätt som myndigheten anvisar."
    },
    {
      "provision_ref": "17",
      "section": "17",
      "content": "En ansökan om stöd ska ha kommit in till Energimyndigheten innan den stödberättigande åtgärden påbörjas."
    },
    {
      "provision_ref": "18",
      "section": "18",
      "content": "En ansökan om stöd ska innehålla 1. uppgifter om det sökande företagets namn, antal anställda, årsomsättning och balansomslutning, 2. en beskrivning av åtgärden och dess finansiering, genomförande och tidsplan, 3. en förteckning över kostnaderna för att genomföra åtgärden, inklusive en beskrivning av periodiserade kapitalkostnader, och uppgift om hur stor andel av kostnaderna som stöd söks för, 4. en kostnads-nyttoanalys som visar att investeringsstödet är en förutsättning för ett positivt nettonuvärde, 5. uppgifter som visar att åtgärden vidtas i ett område där anslutning av elproduktion eller lagring av el eller värme bidrar till att möjliggöra anslutning till elnätet av ny elanvändning eller till att upprätthålla leveranssäkerheten, 6. en beskrivning av om och hur åtgärden bidrar till a) ökad elproduktionskapacitet i de två sydligaste elområdena (elområde 3 och 4), eller lokalt i andra elområden där behovet är som störst, och b) stärkt förmåga och minskad sårbarhet i elsystemet, och 7. upplysningar om allt annat offentligt stöd som sökanden eller någon annan har sökt eller beviljats och som avser samma stödberättigande kostnader som ansökan avser. De uppgifter som avses i första stycket 1 och 3 ska lämnas på heder och samvete."
    },
    {
      "provision_ref": "19",
      "section": "19",
      "content": "Den som ansöker om stöd ska på begäran av Energimyndigheten lämna de uppgifter och handlingar som myndigheten behöver för att kunna pröva ansökan. Prövningen av frågor om stöd"
    },
    {
      "provision_ref": "20",
      "section": "20",
      "content": "Energimyndigheten prövar frågor om stöd enligt denna förordning."
    },
    {
      "provision_ref": "21",
      "section": "21",
      "content": "Stöd ska i första hand lämnas till de åtgärder som Energimyndigheten bedömer kan medföra störst nytta till elsystemet genom att förbättra leveranssäkerheten i närtid. Vid bedömningen av hur stor sådan nytta en åtgärd kan medföra ska myndigheten särskilt beakta i vilken utsträckning åtgärden kan bidra med 1. ökad elproduktionskapacitet i de två sydligaste elområdena (elområde 3 och 4), eller lokalt i andra elområden där behovet är som störst, och 2. stärkt förmåga och minskad sårbarhet i elsystemet, till exempel genom att tillhandahålla stödtjänster. Beslut om stöd"
    },
    {
      "provision_ref": "22",
      "section": "22",
      "content": "Ett beslut om stöd ska innehålla de villkor som behövs för att kraven enligt denna förordning ska uppfyllas och syftet med stödet ska tillgodoses. I beslutet ska det även anges när den åtgärd som stödet avser senast ska vara slutförd och när åtgärden senast ska vara slutredovisad."
    },
    {
      "provision_ref": "23",
      "section": "23",
      "content": "Efter ansökan får Energimyndigheten förlänga tiden för när åtgärden senast ska vara slutförd och slutredovisad, om det finns särskilda skäl."
    },
    {
      "provision_ref": "24",
      "section": "24",
      "content": "Energimyndigheten får besluta att 1. högst 20 procent av det beviljade stödbeloppet ska betalas ut i förskott, 2. högst 30 procent av det beviljade stödbeloppet ska betalas ut under genomförandet av den åtgärd som stödet har beviljats för, och 3. den del av stödet som inte betalas ut i förskott eller under genomförandet av den åtgärd som stödet har lämnats för ska betalas ut årligen, uppdelad på upp till sju år efter det att åtgärden har slutförts."
    },
    {
      "provision_ref": "25",
      "section": "25",
      "content": "Energimyndigheten får avslå en ansökan om stöd, om Energimyndigheten enligt 27 § har beslutat att inte betala ut ett tidigare beviljat stöd eller enligt 32 § har beslutat att återkräva utbetalat stöd på grund av omständigheter som hänför sig till sökanden eller till en företrädare med väsentligt inflytande över stödmottagaren. Skyldighet att anmäla ändrade förhållanden"
    },
    {
      "provision_ref": "26",
      "section": "26",
      "content": "Den som ansöker om eller har beviljats stöd enligt denna förordning ska så snart som möjligt anmäla sådana ändrade förhållanden som kan påverka rätten till stöd eller stödets storlek till Energimyndigheten. Utbetalning av stöd"
    },
    {
      "provision_ref": "27",
      "section": "27",
      "content": "Energimyndigheten ska besluta att ett stöd helt eller delvis inte ska betalas ut, om 1. sökanden genom att lämna oriktiga uppgifter eller på något annat sätt har orsakat att stödet har lämnats på felaktig grund eller med ett för högt belopp, 2. stödet av något annat skäl än vad som anges i 1 har lämnats på felaktig grund eller med ett för högt belopp och mottagaren borde ha insett detta, 3. stödet helt eller delvis inte har utnyttjats eller använts eller det finns anledning att anta att stödet inte kommer att utnyttjas eller användas för det ändamål som det har beviljats för, 4. förhållandena som låg till grund för beslutet om stöd har ändrats på ett sådant sätt som avses i 26 § och den sökande eller stödmottagaren inte har anmält det, 5. den sökande eller stödmottagaren, efter en begäran av Energimyndigheten, inte har lämnat sådana uppgifter och handlingar som avses i 29 § eller medverkat i sådan utvärdering som avses i 30 §, 6. ett villkor för stödet inte har följts och avvikelsen inte är av mindre betydelse, eller 7. stödmottagaren befinner sig i en sådan situation som anges i 12 §. Slutredovisning"
    },
    {
      "provision_ref": "28",
      "section": "28",
      "content": "En genomförd åtgärd som omfattas av stöd enligt denna förordning ska slutredovisas till Energimyndigheten tillsammans med en ekonomisk redovisning och specificerade skriftliga underlag som styrker den stödberättigande kostnaden. Kontroll och utvärdering"
    },
    {
      "provision_ref": "29",
      "section": "29",
      "content": "Energimyndigheten ska kontrollera att villkoren för stöd som har lämnats enligt denna förordning följs. Om Energimyndigheten begär det, ska stödmottagaren lämna de uppgifter och handlingar som behövs för att styrka att förutsättningarna för stödet är uppfyllda eller för att myndigheten ska kunna pröva frågan om återbetalningsskyldighet."
    },
    {
      "provision_ref": "30",
      "section": "30",
      "content": "Energimyndigheten ska utvärdera stöd som har lämnats enligt denna förordning. Den som har beviljats stöd är skyldig att lämna de uppgifter som Energimyndigheten begär och är i övrigt skyldig att medverka i utvärderingen av den åtgärd som stöd har lämnats för. Återbetalning och återkrav"
    },
    {
      "provision_ref": "31",
      "section": "31",
      "content": "Mottagaren av ett utbetalat stöd är återbetalningsskyldig, om förhållandena är sådana att stöd inte ska betalas ut enligt 27 §. På det belopp som en stödmottagare är återbetalningsskyldig för ska ränta enligt 6 § räntelagen (1975:635) betalas från och med den trettionde dagen efter den dag då beslutet om återkrav enligt 32 § fattades."
    },
    {
      "provision_ref": "32",
      "section": "32",
      "content": "Om en stödmottagare är återbetalningsskyldig enligt 31 §, ska Energimyndigheten besluta att helt eller delvis kräva tillbaka stödet tillsammans med ränta. Kravet eller räntan får helt eller delvis sättas ned, om det finns särskilda skäl."
    },
    {
      "provision_ref": "33",
      "section": "33",
      "content": "Bestämmelser om återkrav och skyldighet att återbetala stöd som lämnats i strid med genomförandeförbudet i artikel 108.3 i fördraget om Europeiska unionens funktionssätt (olagligt stöd) finns i lagen (2013:388) om tillämpning av Europeiska unionens statsstödsregler. Rätt att meddela föreskrifter"
    },
    {
      "provision_ref": "34",
      "section": "34",
      "content": "Energimyndigheten får meddela föreskrifter om verkställigheten av denna förordning. Offentliggörande, rapportering och registerföring"
    },
    {
      "provision_ref": "35",
      "section": "35",
      "content": "Bestämmelser om offentliggörande, rapportering och registerföring finns i 12 a § lagen (2013:388) om tillämpning av Europeiska unionens statsstödsregler och i förordningen (2016:605) om tillämpning av Europeiska unionens statsstödsregler. Överklagande"
    },
    {
      "provision_ref": "36",
      "section": "36",
      "content": "I 40 § förvaltningslagen (2017:900) finns bestämmelser om överklagande till allmän förvaltningsdomstol. Andra beslut än beslut enligt 27 och 32 §§ får dock inte överklagas."
    }
  ]
}