{
  "id": "2014:268",
  "type": "statute",
  "title": "Lag (2014:268) om vissa kostnads-nyttoanalyser på energiområdet",
  "status": "in_force",
  "issued_date": "2014-04-30",
  "url": "https://www.riksdagen.se/sv/dokument-och-lagar/dokument/svensk-forfattningssamling/sfs-2014-268",
  "provisions": [
    {
      "provision_ref": "1",
      "section": "1",
      "title": "Lagens innehåll och syfte",
      "content": "I denna lag finns bestämmelser om att kostnads-nyttoanalyser ska utföras i vissa fall för att utreda potentialen för användning av högeffektiv kraftvärme, fjärrvärme eller fjärrkyla och spillvärme från industrin. Lagens syfte är att främja en effektiv energiförsörjning. Ord och uttryck"
    },
    {
      "provision_ref": "2",
      "section": "2",
      "content": "Med omfattande uppgradering avses i denna lag en sådan uppgradering vars kostnad överskrider 50 procent av investeringskostnaderna för en ny jämförbar anläggning. Som en omfattande uppgradering avses dock inte installation av utrustning för avskiljning av koldioxid vid en förbränningsanläggning. Skyldigheten att utföra en kostnads-nyttoanalys"
    },
    {
      "provision_ref": "3",
      "section": "3",
      "content": "En kostnads-nyttoanalys enligt denna lag ska utföras vid planeringen av 1. en ny termisk elproduktionsanläggning med en total tillförd effekt på mer än 20 megawatt, 2. en ny industrianläggning med en total tillförd effekt på mer än 20 megawatt som genererar användbar spillvärme, 3. ett nytt nät för fjärrvärme eller fjärrkyla, eller 4. en ny energiproduktionsanläggning med en total tillförd effekt på mer än 20 megawatt inom ett befintligt nät för fjärrvärme eller fjärrkyla. En kostnads-nyttoanalys ska även utföras vid planeringen av en omfattande uppgradering av en sådan befintlig anläggning som avses i första stycket 1, 2 och 4. Kostnads-nyttoanalysen ska utföras av den som bedriver eller avser att bedriva verksamheten i den anläggning som omfattas av analysen. Vad en kostnads-nyttoanalys ska innehålla"
    },
    {
      "provision_ref": "4",
      "section": "4",
      "content": "En kostnads-nyttoanalys ska innehålla en utvärdering av de kostnader och fördelar som skulle uppstå genom att i fråga om 1. en termisk elproduktionsanläggning driva anläggningen som en högeffektiv kraftvärmeanläggning, 2. en industrianläggning driva anläggningen så att spillvärme tillvaratas för elproduktion eller i ett nät för fjärrvärme eller fjärrkyla, eller 3. ett nytt nät för fjärrvärme eller fjärrkyla eller en energiproduktionsanläggning inom ett sådant nät utnyttja spillvärme från närliggande industrianläggningar. Bemyndiganden"
    },
    {
      "provision_ref": "5",
      "section": "5",
      "content": "Regeringen eller den myndighet som regeringen bestämmer får meddela 1. ytterligare föreskrifter om skyldigheten att utföra en kostnads-nyttoanalys enligt 3 §, 2. föreskrifter om vad som avses med en högeffektiv kraftvärmeanläggning, 3. ytterligare föreskrifter om vad en kostnads-nyttoanalys ska innehålla enligt 4 §, 4. föreskrifter om hur en kostnads-nyttoanalys ska utföras, 5. föreskrifter om hur en kostnads-nyttoanalys ska redovisas, och 6. föreskrifter om undantag från skyldigheterna i 3 och 4 §§. Tillsyn"
    },
    {
      "provision_ref": "6",
      "section": "6",
      "content": "Den myndighet som regeringen bestämmer utövar tillsyn över att denna lag och föreskrifter som har meddelats i anslutning till lagen följs."
    },
    {
      "provision_ref": "7",
      "section": "7",
      "content": "Tillsynsmyndigheten får besluta de förelägganden som behövs för tillsynen. Ett föreläggande får förenas med vite. Prövning av kostnads-nyttoanalys"
    },
    {
      "provision_ref": "8",
      "section": "8",
      "content": "Tillsynsmyndigheten ska pröva om en kostnads-nyttoanalys uppfyller kraven i denna lag eller i föreskrifter meddelade med stöd av lagen. Ett ärende om prövning av kostnads-nyttoanalys ska handläggas skyndsamt."
    },
    {
      "provision_ref": "9",
      "section": "9",
      "content": "I ett fall som avses i 3 § får arbetet med att bygga eller uppgradera den planerade anläggningen inte påbörjas innan tillsynsmyndigheten har godkänt en kostnads-nyttoanalys avseende anläggningen. Avgifter"
    },
    {
      "provision_ref": "10",
      "section": "10",
      "content": "Regeringen eller den myndighet som regeringen bestämmer får meddela föreskrifter om avgifter för prövning och tillsyn enligt denna lag eller enligt föreskrifter som meddelats med stöd av lagen. Överklagande"
    },
    {
      "provision_ref": "11",
      "section": "11",
      "content": "En tillsynsmyndighets beslut enligt 7 och 8 §§ får överklagas till allmän förvaltningsdomstol. Prövningstillstånd krävs vid överklagande till kammarrätten."
    }
  ]
}