{
  "id": "2023:474",
  "type": "statute",
  "title": "Lag (2023:474) om polisiära befogenheter i gränsnära områden",
  "status": "in_force",
  "issued_date": "2023-06-22",
  "url": "https://www.riksdagen.se/sv/dokument-och-lagar/dokument/svensk-forfattningssamling/sfs-2023-474",
  "provisions": [
    {
      "provision_ref": "1",
      "section": "1",
      "title": "Lagens innehåll",
      "content": "Denna lag innehåller särskilda bestämmelser om inre utlänningskontroll och brottsbekämpning i gränsnära områden. Vad som avses med gränsnära områden"
    },
    {
      "provision_ref": "2",
      "section": "2",
      "content": "Med gränsnära områden avses i denna lag följande platser och områden i närheten av dem: 1. flygplatser och hamnar som har direktförbindelse med utlandet för kommersiell gods- eller passagerartrafik, 2. järnvägsstationer som har direkt förbindelse med utlandet för kommersiell passagerartrafik, 3. broar för vägtrafik till eller från utlandet, och 4. gränsövergångsställen på allmänna vägar. Ingripanden i gränsnära områden Inre utlänningskontroll"
    },
    {
      "provision_ref": "3",
      "section": "3",
      "content": "I ett gränsnära område får en polisman eller en kustbevakningstjänsteman vidta kontroll enligt 9 kap. 9 § första och andra styckena utlänningslagen (2005:716) trots att förutsättningarna enligt den paragrafens tredje stycke inte är uppfyllda. Kontrollerna ska vara selektiva och får inte utformas eller utföras på ett sådant sätt att de innebär en systematisk kontroll av personer. Regeringen eller den myndighet som regeringen bestämmer får meddela ytterligare föreskrifter om begränsningar av rätten att vidta kontroll."
    },
    {
      "provision_ref": "4",
      "section": "4",
      "content": "Vid en kontroll enligt 9 kap. 9 § första och andra styckena utlänningslagen (2005:716) i ett gränsnära område får befogenheterna i 5 och 7 §§ användas i området. Lag (2023:736)."
    },
    {
      "provision_ref": "5",
      "section": "5",
      "content": "Om en utlänning vid en kontroll inte på begäran överlämnar pass eller andra handlingar som visar att han eller hon har rätt att uppehålla sig i Sverige, får en polisman eller en kustbevakningstjänsteman, i den utsträckning det behövs för att söka efter sådana handlingar 1. kroppsvisitera utlänningen, om det kan antas att han eller hon bär handlingarna på sig, eller 2. genomsöka ett transportmedel, om det kan antas att handlingarna förvaras där."
    },
    {
      "provision_ref": "6",
      "section": "6",
      "content": "Har upphävts genom lag (2023:736)."
    },
    {
      "provision_ref": "7",
      "section": "7",
      "content": "Om det behövs för att genomföra en kontroll, får en polisman eller en kustbevakningstjänsteman stoppa ett transportmedel. Kroppsvisitation och husrannsakan för att förebygga eller upptäcka brottslig verksamhet"
    },
    {
      "provision_ref": "8",
      "section": "8",
      "content": "I ett gränsnära område får en polisman eller en tulltjänsteman 1. kroppsvisitera en person i direkt samband med att han eller hon reser in till eller ut från landet, eller 2. genomsöka ett transportmedel i direkt samband med att det används vid en inresa till eller utresa från landet. Åtgärderna får vidtas av 1. en polisman endast i den utsträckning det behövs för att förebygga eller upptäcka brottslig verksamhet som innefattar brott för vilket är föreskrivet fängelse i mer än ett år, och 2. en tulltjänsteman endast i den utsträckning det behövs för att upptäcka brottslig verksamhet som innefattar brott enligt"
    },
    {
      "provision_ref": "9:9",
      "chapter": "9",
      "section": "9",
      "title": "Utsträckt tillämpning i vissa fall",
      "content": "Om en person lämnar ett gränsnära område innan ett ingripande mot honom eller henne har slutförts, får 3-5, 7 och 8 §§ tillämpas även utanför området om en polisman, en kustbevakningstjänsteman eller en tulltjänsteman följer efter personen i omedelbart samband med att personen lämnar området. Lag (2025:647). Verkställighet av kroppsvisitation"
    },
    {
      "provision_ref": "9:10",
      "chapter": "9",
      "section": "10",
      "content": "Kroppsvisitation enligt denna lag får inte göras mer ingående än vad som krävs med hänsyn till ändamålet med åtgärden. Den som visiteras ska visas all den hänsyn som omständigheterna medger. Om möjligt ska ett vittne närvara. Kroppsvisitation får inte genomföras eller bevittnas av andra än personer av samma kön som den som ska visiteras eller av läkare eller legitimerade sjuksköterskor. Detta gäller dock inte om det finns synnerliga skäl eller om visitationen enbart innebär att ett föremål som den enskilde har med sig undersöks. Den som ska kroppsvisiteras får hållas kvar för ändamålet upp till tre timmar eller, om det finns synnerliga skäl, ytterligare tre timmar. En polisman, en kustbevakningstjänsteman eller en tulltjänsteman får ta med den som ska visiteras till den plats där åtgärden ska genomföras. Lag (2025:647). Dokumentation"
    },
    {
      "provision_ref": "9:11",
      "chapter": "9",
      "section": "11",
      "content": "Protokoll ska föras över en kontroll som avses i 3 § och över kroppsvisitation och husrannsakan enligt denna lag. Av protokollet ska det framgå 1. vem som har fattat beslutet om ingripandet, 2. grunden för beslutet och tidpunkten när det har fattats, 3. vem eller vilka som har deltagit i ingripandet, 4. vem eller vilka som ingripandet har riktat sig mot, 5. tiden för ingripandet, och 6. vad som i övrigt har förekommit vid ingripandet. Ansvarig för att protokollet upprättas är, i fråga om uppgifter som avses i andra stycket 1 och 2, den som har fattat beslutet och i övrigt den som varit förman vid ingripandet. I rättegångsbalken finns bestämmelser om protokoll över förvar, beslag, husrannsakan, genomsökning på distans samt kroppsvisitation och kroppsbesiktning. Kamerabevakning i gränsnära områden"
    },
    {
      "provision_ref": "9:12",
      "chapter": "9",
      "section": "12",
      "content": "Bestämmelser om kamerabevakning i gränsnära områden finns i 11 och 14 c §§ kamerabevakningslagen (2018:1200). Lag (2025:224)."
    },
    {
      "provision_ref": "9:13",
      "chapter": "9",
      "section": "13",
      "content": "Personuppgifter som rör fordon och som har samlats in genom kamerabevakning i ett gränsnära område får alltid behandlas av Polismyndigheten, Säkerhetspolisen eller Tullverket i sex månader efter det att uppgifterna samlades in, om syftet med behandlingen är att förebygga, förhindra eller upptäcka brottslig verksamhet eller utreda eller lagföra brott. Detta gäller dock inte för personuppgifter i form av bilder av enskilda. Första stycket gäller också för personuppgifter som rör fordon och som har samlats in genom kamerabevakning av tillfartsvägar till ett sådant gränsnära område som avses i 2 § 3 eller 4, om bevakningen bedrivits inom 20 kilometer från området."
    }
  ]
}