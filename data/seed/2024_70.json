{
  "id": "2024:70",
  "type": "statute",
  "title": "Lag (2024:70) om tillfälliga förbud att transportera personer utan giltiga identitetshandlingar till Sverige",
  "status": "in_force",
  "issued_date": "2024-02-22",
  "url": "https://www.riksdagen.se/sv/dokument-och-lagar/dokument/svensk-forfattningssamling/sfs-2024-70",
  "provisions": [
    {
      "provision_ref": "1",
      "section": "1",
      "content": "Regeringen får meddela föreskrifter om 1. förbud att med buss, tåg eller passagerarfartyg transportera personer som saknar giltiga identitetshandlingar till Sverige, och 2. sanktionsavgifter för den som bryter mot ett sådant förbud. Sanktionsavgifterna ska uppgå till minst 30 000 kronor och högst 250 000 kronor."
    },
    {
      "provision_ref": "2",
      "section": "2",
      "content": "Föreskrifter enligt 1 § får meddelas endast om 1. det på grund av ett förhållande som uppkommit inom migrationsområdet har uppstått en allvarlig fara för den allmänna ordningen eller den inre säkerheten i landet, och 2. föreskrifterna behövs för att underlätta för viktiga samhällsfunktioner att fullgöra sina uppgifter."
    },
    {
      "provision_ref": "3",
      "section": "3",
      "content": "Föreskrifter enligt 1 § ska ha en begränsad giltighetstid. Tiden får inte vara längre än vad som är motiverat av den uppkomna faran enligt 2 § 1 och inte längre än sex månader. Om faran varar längre, får giltighetstiden förlängas med högst sex månader i taget så länge faran består."
    }
  ]
}