{
  "id": "2018:1289",
  "type": "statute",
  "title": "Lag (2018:1289) om adoption i internationella situationer",
  "status": "in_force",
  "issued_date": "2018-06-20",
  "url": "https://www.riksdagen.se/sv/dokument-och-lagar/dokument/svensk-forfattningssamling/sfs-2018-1289",
  "provisions": [
    {
      "provision_ref": "1",
      "section": "1",
      "title": "Lagens tillämpningsområde",
      "content": "Denna lag gäller frågor om adoption i internationella situationer. Lagen gäller inte i den utsträckning något annat följer av förordningen (1931:429) om vissa internationella rättsförhållanden rörande äktenskap, adoption och förmynderskap eller av annan lag. Svensk domstols internationella behörighet"
    },
    {
      "provision_ref": "2",
      "section": "2",
      "content": "En ansökan om adoption får tas upp av svensk domstol, om 1. den som sökanden vill adoptera har sin hemvist i Sverige, 2. sökanden eller någon av sökandena har sin hemvist i Sverige, eller 3. det med beaktande av annan anknytning till Sverige finns särskilda skäl till att saken prövas här. Tillämplig lag"
    },
    {
      "provision_ref": "3",
      "section": "3",
      "content": "En ansökan om adoption prövas enligt svensk lag. När utländska beslut erkänns i Sverige"
    },
    {
      "provision_ref": "4",
      "section": "4",
      "content": "Ett utländskt beslut om adoption som har meddelats av en domstol eller någon annan myndighet gäller i Sverige när det har fått laga kraft, om beslutet har meddelats eller annars gäller i 1. den stat där den som har adopterats hade sin hemvist när adoptionsförfarandet inleddes, eller 2. den stat där adoptivföräldern eller någon av adoptivföräldrarna hade sin hemvist när beslutet meddelades. I 5 och 6 §§ finns bestämmelser om ytterligare förutsättningar i vissa fall för att beslutet ska gälla."
    },
    {
      "provision_ref": "5",
      "section": "5",
      "content": "Om lagen (1997:192) om internationell adoptionsförmedling var tillämplig på adoptionen, krävs att adoptionen har genomförts i enlighet med den lagen för att ett beslut som avses i 4 § ska gälla i Sverige. Om det finns synnerliga skäl, får den myndighet som regeringen bestämmer godkänna att beslutet ska gälla i Sverige trots att förutsättningarna i första stycket inte är uppfyllda."
    },
    {
      "provision_ref": "6",
      "section": "6",
      "content": "Om den som har adopterats var svensk medborgare eller hade sin hemvist i Sverige när adoptionsförfarandet inleddes, gäller ett beslut enligt 4 § endast om den myndighet som avses i 5 § andra stycket godkänner att beslutet ska gälla."
    },
    {
      "provision_ref": "7",
      "section": "7",
      "content": "Även om förutsättningarna i 4 § första stycket 1 eller 2 inte är uppfyllda, får den myndighet som avses i 5 § andra stycket godkänna att ett utländskt beslut om adoption som har meddelats av en domstol eller någon annan myndighet och som har fått laga kraft ska gälla i Sverige om det fanns skälig anledning till att saken prövades i den andra staten."
    },
    {
      "provision_ref": "8",
      "section": "8",
      "content": "Ett utländskt beslut om adoption gäller inte i Sverige om det skulle vara uppenbart oförenligt med grunderna för den svenska rättsordningen."
    },
    {
      "provision_ref": "9",
      "section": "9",
      "content": "Ett beslut enligt 5 § andra stycket, 6 och 7 §§ får överklagas till allmän förvaltningsdomstol. Prövningstillstånd krävs vid överklagande till kammarrätten. Rättsverkningar av ett utländskt beslut som erkänns i Sverige"
    },
    {
      "provision_ref": "10",
      "section": "10",
      "content": "Ett utländskt beslut om adoption som gäller i Sverige har de rättsverkningar som anges i 4 kap. 21 och 22 §§ föräldrabalken. Övergångsbestämmelser 2018:1289 1. Denna lag träder i kraft den 1 september 2018. 2. Genom lagen upphävs lagen (1971:796) om internationella rättsförhållanden rörande adoption. 3. Den upphävda lagen gäller fortfarande för utländska adoptionsbeslut som har meddelats före ikraftträdandet."
    }
  ]
}