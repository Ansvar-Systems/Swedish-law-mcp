{
  "id": "2025:759",
  "type": "statute",
  "title": "Lag (2025:759) om fritidskort",
  "status": "in_force",
  "issued_date": "2025-06-19",
  "url": "https://www.riksdagen.se/sv/dokument-och-lagar/dokument/svensk-forfattningssamling/sfs-2025-759",
  "provisions": [
    {
      "provision_ref": "1",
      "section": "1",
      "title": "Inledande bestämmelser",
      "content": "Denna lag innehåller bestämmelser om ett statligt stöd för vissa avgifter för barns fritidsaktiviteter (fritidskort). Syftet med fritidskort är att främja barns förutsättningar att delta i fritidsaktiviteter som bidrar till en aktiv och meningsfull fritid i gemenskap med andra. Förutsättningar för stöd i form av fritidskort"
    },
    {
      "provision_ref": "2",
      "section": "2",
      "content": "Stöd i form av fritidskort kan lämnas till en av barnets vårdnadshavare som är bosatt i Sverige och som barnet är bosatt hos, för vissa avgifter för barnets fritidsaktiviteter som tillhandahålls av en utförare som är registrerad i ett register över vissa utförare av fritidsaktiveter för barn. Stödet betalas ut till utföraren."
    },
    {
      "provision_ref": "3",
      "section": "3",
      "content": "E-hälsomyndigheten handlägger ärenden enligt denna lag."
    },
    {
      "provision_ref": "4",
      "section": "4",
      "content": "Regeringen eller den myndighet som regeringen bestämmer kan med stöd av 8 kap. 7 § regeringsformen meddela ytterligare föreskrifter om 1. vilka barn som ska omfattas av stödet, 2. stödets storlek, 3. förutsättningar för att använda stöd i form av fritidskort för betalning till en utförare, 4. register över vissa utförare av fritidsaktiveter för barn och förutsättningar för registrering i registret, 5. övriga förutsättningar för stöd i form av fritidskort, och 6. handläggning av ärenden om fritidskort. Återbetalning och återkrav"
    },
    {
      "provision_ref": "5",
      "section": "5",
      "content": "En vårdnadshavare som har fått stöd i form av fritidskort är återbetalningsskyldig om han eller hon har orsakat att stödet har lämnats felaktigt eller med ett för högt belopp genom att lämna oriktiga uppgifter. Detsamma gäller om stödet i annat fall har lämnats felaktigt eller med ett för högt belopp och vårdnadshavaren har insett eller skäligen borde ha insett detta. Regeringen kan med stöd av 8 kap. 7 § regeringsformen meddela ytterligare föreskrifter om en vårdnadshavares återbetalningsskyldighet enligt denna lag."
    },
    {
      "provision_ref": "6",
      "section": "6",
      "content": "En utförare som det har betalats ut stöd till, är återbetalningsskyldig om en fritidsaktivitet inte tillhandahålls eller om stödet i annat fall har lämnats felaktigt eller med ett för högt belopp och utföraren har insett eller skäligen borde ha insett detta."
    },
    {
      "provision_ref": "7",
      "section": "7",
      "content": "Om det finns återbetalningsskyldighet enligt 5 eller 6 § ska E-hälsomyndigheten besluta att kräva tillbaka det som felaktigt betalats ut."
    },
    {
      "provision_ref": "8",
      "section": "8",
      "content": "Om det finns särskilda skäl får E-hälsomyndigheten helt eller delvis sätta ned krav på återbetalning. Rätt att meddela föreskrifter"
    },
    {
      "provision_ref": "9",
      "section": "9",
      "content": "Regeringen eller den myndighet som regeringen bestämmer får meddela föreskrifter om skyldighet för kreditinstitut och betaltjänstleverantörer att lämna sådana uppgifter som behövs för att granska utbetalningar av stöd i form av fritidskort. Med kreditinstitut avses kreditinstitut enligt lagen (2004:297) om bank- och finansieringsrörelse samt utländska kreditinstitut enligt samma lag om institutet har filial i Sverige. Med betaltjänstleverantörer avses betaltjänstleverantörer enligt 1 kap. 3 § lagen (2010:751) om betaltjänster."
    },
    {
      "provision_ref": "10",
      "section": "10",
      "content": "Regeringen eller den myndighet som regeringen bestämmer får meddela föreskrifter om uppgifts- och underrättelseskyldighet för Sveriges Riksidrottsförbund och Svenskt Friluftsliv. Regeringen eller den myndighet som regeringen bestämmer får meddela föreskrifter om uppgiftsskyldighet för utförare som är registrerade i ett register över vissa utförare av fritidsaktiveter för barn. Överklagande"
    },
    {
      "provision_ref": "11",
      "section": "11",
      "content": "Beslut enligt denna lag får överklagas till allmän förvaltningsdomstol. Prövningstillstånd krävs vid överklagande till kammarrätten."
    }
  ]
}