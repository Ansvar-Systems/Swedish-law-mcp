{
  "id": "2025:1062",
  "type": "statute",
  "title": "Lag (2025:1062) om polisens användning av skjutvapen",
  "status": "in_force",
  "issued_date": "2025-11-13",
  "url": "https://www.riksdagen.se/sv/dokument-och-lagar/dokument/svensk-forfattningssamling/sfs-2025-1062",
  "provisions": [
    {
      "provision_ref": "1",
      "section": "1",
      "title": "Lagens innehåll",
      "content": "Denna lag innehåller regler om polismäns användning av skjutvapen i tjänsten. Lagens tillämpningsområde"
    },
    {
      "provision_ref": "2",
      "section": "2",
      "content": "Lagen gäller för användning av skjutvapen med ammunition som är konstruerad för att tränga in i en kropp och orsaka invärtes skador. Med användning av skjutvapen avses att en polisman 1. riktar ett skjutvapen mot någon, eller 2. avlossar skott med ett skjutvapen. Med användning av skjutvapen avses dock inte övningsskjutning eller att skott kontrollerat avlossas endast för att avliva ett djur eller för att öppna, stänga av eller på något annat liknande sätt verka mot ett föremål. Laga befogenhet att använda skjutvapen"
    },
    {
      "provision_ref": "3",
      "section": "3",
      "content": "En polisman får, under de förutsättningar som anges i 4 §, använda skjutvapen vid utförandet av en tjänsteåtgärd om det behövs för att 1. avvärja pågående eller överhängande våld av svårare slag mot polismannen själv eller någon annan person, 2. gripa en person eller hindra att någon som är frihetsberövad på grund av brott rymmer, om personen kan antas utgöra en allvarlig fara för andra människor eller vapen används vid rymningen, eller 3. annars förhindra att en påbörjad eller överhängande särskilt allvarlig straffbelagd gärning begås eller avvärja en allvarlig och överhängande fara för liv eller hälsa. En polisman får också rikta ett skjutvapen mot någon, om det är nödvändigt för att ha tillräcklig beredskap för att kunna avvärja ett sådant allvarligt angrepp som avses i första stycket 1 från den person som skjutvapnet riktas mot."
    },
    {
      "provision_ref": "4",
      "section": "4",
      "content": "Användning av skjutvapen är endast tillåten om andra medel är otillräckliga och användningen med hänsyn till omständigheterna är försvarlig. Vid bedömningen av om användningen är försvarlig ska särskilt beaktas - hur viktigt det är att syftet med användningen uppnås, - hur allvarlig den fara är som utgör grunden för användningen, och - i vilken grad användningen medför skada eller risk för skada för den eller det som skjutvapnet används mot samt för omgivningen. Planering och genomförande"
    },
    {
      "provision_ref": "5",
      "section": "5",
      "content": "Vid användning av skjutvapen ska en polisman alltid sträva efter att syftet med användningen uppnås med minsta möjliga skada. Om det finns tid och det inte framstår som olämpligt eller verkningslöst ska polismannen innan denne skjuter verkanseld 1. ge sig till känna och varna för att skjutvapen kan komma att användas om polisens anvisningar inte följs, och 2. avlossa varningsskott."
    },
    {
      "provision_ref": "6",
      "section": "6",
      "content": "Ett ingripande av en polisman ska så långt det är möjligt planeras och genomföras på ett sådant sätt att användning av skjutvapen kan undvikas och eventuella skador av användningen minimeras. Om det är möjligt ska en polisman ges instruktioner inför ett uppdrag där skjutvapen kan antas komma att användas. En polisman som inte fått sådana instruktioner ska, om det är möjligt, kontakta den förman som leder insatsen för instruktioner om uppdraget och hur det ska genomföras. Relationen till brottsbalkens regler om ansvarsfrihet"
    },
    {
      "provision_ref": "7",
      "section": "7",
      "content": "Att en användning av skjutvapen inte är tillåten enligt 3 och 4 §§ hindrar inte att användningen är tillåten, eller att polismannen annars är ursäktad, enligt bestämmelserna i 24 kap. brottsbalken. Rapporteringsskyldighet"
    },
    {
      "provision_ref": "8",
      "section": "8",
      "content": "En polisman som har använt skjutvapen ska skyndsamt lämna en skriftlig rapport om användningen."
    }
  ]
}