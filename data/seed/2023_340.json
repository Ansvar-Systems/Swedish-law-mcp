{
  "id": "2023:340",
  "type": "statute",
  "title": "Lag (2023:340) om offentliggörande av vissa stora företags inkomstskatterapporter",
  "status": "in_force",
  "issued_date": "2023-06-01",
  "url": "https://www.riksdagen.se/sv/dokument-och-lagar/dokument/svensk-forfattningssamling/sfs-2023-340",
  "provisions": [
    {
      "provision_ref": "1",
      "section": "1",
      "content": "Denna lag innehåller bestämmelser om skyldighet för vissa stora företag att upprätta, offentliggöra och tillgängliggöra rapporter om inkomstskatteuppgifter. Lagen genomför Europaparlamentets och rådets direktiv (EU) 2021/2101 av den 24 november 2021 om ändring av direktiv 2013/34/EU vad gäller offentliggörande av inkomstskatteuppgifter för vissa företag och filialer. Företag som ska rapportera Företag som inte ingår i en koncern"
    },
    {
      "provision_ref": "2",
      "section": "2",
      "content": "Ett aktiebolag som inte ingår i en koncern ska för varje räkenskapsår upprätta och offentliggöra en inkomstskatterapport, om företaget har ett fast driftställe i minst en annan stat eller skattejurisdiktion än Sverige. Rapporteringsskyldigheten inträder när företagets intäkter under vart och ett av de två senaste räkenskapsåren uppgick till mer än 8 miljarder kronor. Skyldigheten kvarstår till dess att intäkterna under vart och ett av de två senaste räkenskapsåren uppgick till mindre än 8 miljarder kronor. Första och andra styckena gäller även handelsbolag där samtliga direkta eller genom handelsbolag indirekta delägare är juridiska personer med begränsat ansvar. Yttersta moderföretag"
    },
    {
      "provision_ref": "3",
      "section": "3",
      "content": "Ett yttersta moderföretag i en koncern ska för varje räkenskapsår upprätta och offentliggöra en inkomstskatterapport, om 1. moderföretaget är ett aktiebolag eller ett sådant handelsbolag som avses i 2 § tredje stycket, och 2. det i koncernen ingår minst ett företag som hör hemma i en annan stat eller skattejurisdiktion än Sverige, eller har ett fast driftställe i minst en annan stat eller skattejurisdiktion än Sverige. Rapporteringsskyldigheten inträder när koncernens intäkter under vart och ett av de två senaste räkenskapsåren uppgick till mer än 8 miljarder kronor. Skyldigheten kvarstår till dess att intäkterna under vart och ett av de två senaste räkenskapsåren uppgick till mindre än 8 miljarder kronor. Dotterföretag till yttersta moderföretag som hör hemma utanför EES"
    },
    {
      "provision_ref": "4",
      "section": "4",
      "content": "Ett dotterföretag ska för varje räkenskapsår upprätta och offentliggöra en inkomstskatterapport, om 1. dotterföretaget är ett aktiebolag eller ett sådant handelsbolag som avses i 2 § tredje stycket, 2. det yttersta moderföretaget i koncernen hör hemma utanför Europeiska ekonomiska samarbetsområdet (EES), och 3. dotterföretaget är ett större företag enligt 1 kap. 3 § första stycket 4 andra strecksatsen årsredovisningslagen (1995:1554). Om en inkomstskatterapport redan finns tillgänglig behöver dotterföretaget dock inte upprätta en sådan. Rapporteringsskyldigheten inträder när koncernens intäkter under vart och ett av de två senaste räkenskapsåren uppgick till mer än 8 miljarder kronor. Skyldigheten kvarstår till dess att intäkterna under vart och ett av de två senaste räkenskapsåren uppgick till mindre än 8 miljarder kronor."
    },
    {
      "provision_ref": "5",
      "section": "5",
      "content": "Om ett dotterföretag inte får den information som behövs för att kunna upprätta en fullständig inkomstskatterapport av det yttersta moderföretaget, ska dotterföretaget upprätta rapporten med de uppgifter som dotterföretaget har. Dotterföretaget ska i så fall också offentliggöra ett uttalande om att det yttersta moderföretaget inte har lämnat den information som behövs."
    },
    {
      "provision_ref": "6",
      "section": "6",
      "content": "Ett dotterföretag är inte rapporteringsskyldigt om det yttersta moderföretaget 1. upprättar en inkomstskatterapport och i den anger ett dotterföretag eller en filial som offentliggör rapporten i enlighet med denna lag eller motsvarande bestämmelser i det land inom EES som dotterföretaget eller filialen hör hemma, och 2. tillgängliggör rapporten på sin webbplats i enlighet med det som föreskrivs i 21 §. Filialer till företag som hör hemma utanför EES"
    },
    {
      "provision_ref": "7",
      "section": "7",
      "content": "En filial till ett företag ska för varje räkenskapsår upprätta och offentliggöra en inkomstskatterapport, om 1. företaget motsvarar ett svenskt aktiebolag, och 2. företaget och, om företaget ingår i en koncern, det yttersta moderföretaget hör hemma utanför EES. Om en inkomstskatterapport redan finns tillgänglig behöver filialen dock inte upprätta en sådan. Rapporteringsskyldigheten inträder när företagets eller koncernens intäkter uppgick till mer än 8 miljarder kronor och filialens nettoomsättning uppgick till mer än 80 miljoner kronor, under vart och ett av de två senaste räkenskapsåren. Skyldigheten kvarstår till dess att företagets eller koncernens intäkter uppgick till mindre än 8 miljarder kronor eller filialens nettoomsättning uppgick till mindre än 80 miljoner kronor, under vart och ett av de två senaste räkenskapsåren."
    },
    {
      "provision_ref": "8",
      "section": "8",
      "content": "Om en filial inte får den information som behövs för att kunna upprätta en fullständig inkomstskatterapport av företaget eller, om företaget ingår i en koncern, det yttersta moderföretaget, ska filialen upprätta rapporten med de uppgifter som filialen har. Filialen ska i så fall också offentliggöra ett uttalande om att företaget eller det yttersta moderföretaget inte har lämnat den information som behövs."
    },
    {
      "provision_ref": "9",
      "section": "9",
      "content": "En filial är inte rapporteringsskyldig om företaget som bedriver näringsverksamhet genom filialen gör det som anges i 6 § 1 och 2. Om företaget ingår i en koncern är filialen inte heller rapporteringsskyldig om det yttersta moderföretaget gör det som anges i 6 § 1 och 2. En filial är inte rapporteringsskyldig, om företaget som bedriver näringsverksamhet genom filialen ingår i en koncern och det i koncernen även ingår ett sådant dotterföretag som avses i 4 § eller ett motsvarande utländskt dotterföretag som hör hemma inom EES. Dotterföretag och filialer vars syfte är att kringgå rapporteringsskyldighet"
    },
    {
      "provision_ref": "10",
      "section": "10",
      "content": "Ett dotterföretag eller en filial som inte uppfyller förutsättningarna för rapporteringsskyldighet enligt 4 eller 7 § enbart i syfte att kringgå denna skyldighet ska ändå upprätta och offentliggöra en inkomstskatterapport. Undantag från skyldigheten att rapportera för vissa kreditinstitut, värdepappersbolag och finansiella holdingföretag"
    },
    {
      "provision_ref": "11",
      "section": "11",
      "content": "Ett företag som inte ingår i en koncern eller ett yttersta moderföretag i en koncern är inte skyldigt att upprätta och offentliggöra en inkomstskatterapport om företaget eller ett företag i samma koncern i stället offentliggör en rapport i enlighet med artikel 89 i Europaparlamentets och rådets direktiv 2013/36/EU av den 26 juni 2013 om behörighet att utöva verksamhet i kreditinstitut och om tillsyn av kreditinstitut och värdepappersföretag, om ändring av direktiv 2002/87/EG och om upphävande av direktiv 2006/48/EG och 2006/49/EG, i den ursprungliga lydelsen, som innefattar information om all verksamhet i företaget och, när det gäller ett yttersta moderföretag, all verksamhet i samtliga företag som omfattas av koncernredovisningen. Inkomstskatterapportens innehåll"
    },
    {
      "provision_ref": "12",
      "section": "12",
      "content": "En inkomstskatterapport ska innehålla uppgifter om 1. namnet på företaget som upprättar rapporten och, för det fall rapporten upprättas av ett dotterföretag eller en filial och det företag som bedriver näringsverksamhet genom filialen ingår i en koncern, namnet på det yttersta moderföretaget, 2. det räkenskapsår som rapporten avser, 3. den valuta som beloppen i rapporten anges i, 4. för det fall rapporten avser en koncern, de företag som ingår i koncernen och hör hemma inom EES eller i en skattejurisdiktion som är upptagen i Europeiska unionens reviderade förteckning över icke samarbetsvilliga jurisdiktioner på skatteområdet, 5. en kort beskrivning av den typ av verksamhet som företaget eller koncernen bedriver, 6. antalet anställda, 7. intäkterna, 8. vinsten eller förlusten före inkomstskatt, 9. årets ackumulerade inkomstskatt, 10. betald inkomstskatt, och 11. ackumulerade vinstmedel."
    },
    {
      "provision_ref": "13",
      "section": "13",
      "content": "Inkomstskatterapporten ska avse all verksamhet som 1. bedrivs i företaget, om det är ett företag som inte ingår i en koncern som är rapporteringsskyldigt, 2. ingår i koncernredovisningen, om det är ett yttersta moderföretag eller ett dotterföretag som är rapporteringsskyldigt, och 3. bedrivs i företaget som bedriver näringsverksamhet genom filialen eller, om företaget ingår i en koncern, ingår i koncernredovisningen, om det är en filial som är rapporteringsskyldig."
    },
    {
      "provision_ref": "14",
      "section": "14",
      "content": "Uppgifterna i inkomstskatterapporten får redovisas enligt anvisningarna i avsnitt III delarna B och C i bilaga III till rådets direktiv 2011/16/EU av den 15 februari 2011 om administrativt samarbete i fråga om beskattning och om upphävande av direktiv 77/799/EEG, i lydelsen enligt rådets direktiv (EU) 2016/881 av den 25 maj 2016 om ändring av direktiv 2011/16/EU vad gäller obligatoriskt automatiskt utbyte av upplysningar i fråga om beskattning. Det ska anges i inkomstskatterapporten om den har upprättats med tillämpning av första stycket."
    },
    {
      "provision_ref": "15",
      "section": "15",
      "content": "Uppgifterna i inkomstskatterapporten ska redovisas 1. för var och en av staterna i EES, 2. för var och en av de skattejurisdiktioner som den 1 mars det räkenskapsår för vilket rapporten upprättas var angivna i bilaga I i den förteckning som avses i 12 § 4, 3. för var och en av de skattejurisdiktioner som den 1 mars det räkenskapsår för vilket rapporten upprättas och den 1 mars föregående räkenskapsår var angivna i bilaga II i den förteckning som avses i 12 § 4, och 4. i samlad form för de skattejurisdiktioner som inte omfattas av 1-3. Uppgifter om en viss verksamhet får inte hänföras till fler än en medlemsstat eller en skattejurisdiktion."
    },
    {
      "provision_ref": "16",
      "section": "16",
      "content": "I inkomstskatterapporten ska beloppen anges i samma valuta som används i årsredovisningen eller, om företaget ingår i en koncern, i koncernredovisningen. Om ett dotterföretag upprättar rapporten enligt 5 § får beloppen i inkomstskatterapporten anges i samma valuta som dotterföretaget använder i årsredovisningen."
    },
    {
      "provision_ref": "17",
      "section": "17",
      "content": "Inkomstskatterapporten ska upprättas med användning av det formulär och i de elektroniska format som Europeiska kommissionen har fastställt. Tillfälligt utelämnande av uppgifter från inkomstskatterapporten"
    },
    {
      "provision_ref": "18",
      "section": "18",
      "content": "Ett företag får utelämna en uppgift från en inkomstskatterapport, om offentliggörandet av uppgiften skulle skada marknadspositionen allvarligt för de företag som rapporten avser. Företaget ska i rapporten ange att uppgiften utelämnas och ange skälen för att den utelämnas. En uppgift som rör sådana skattejurisdiktioner som finns angivna i den förteckning som avses i 12 § 4 får dock inte utelämnas. En uppgift som har utelämnats ska offentliggöras i en annan inkomstskatterapport senast fem år efter det att utelämnandet gjordes. Inkomstskatterapportens offentliggörande"
    },
    {
      "provision_ref": "19",
      "section": "19",
      "content": "En inkomstskatterapport ska offentliggöras genom att den lämnas in till Bolagsverket senast ett år efter räkenskapsårets utgång. Rapporten ska vara på svenska och i form av en bestyrkt kopia eller ett elektroniskt original. Bolagsverket ska registrera inkomstskatterapporten i det register som företaget i fråga är registrerat i. Registreringen ska vara på svenska. Om det företag som registreringen avser begär det, ska registreringen dessutom göras på ett annat officiellt språk inom Europeiska unionen eller på norska eller isländska."
    },
    {
      "provision_ref": "20",
      "section": "20",
      "content": "Ett uttalande om att ett yttersta moderföretag eller ett företag som bedriver näringsverksamhet genom en filial inte har lämnat den information som behövs för att en fullständig inkomstskatterapport ska kunna upprättas ska offentliggöras inom samma tid och på samma sätt som en inkomstskatterapport. Inkomstskatterapporten ska hållas tillgänglig"
    },
    {
      "provision_ref": "21",
      "section": "21",
      "content": "En inkomstskatterapport ska senast ett år efter räkenskapsårets utgång kostnadsfritt hållas tillgänglig för allmänheten på minst ett av Europeiska unionens officiella språk eller på norska eller isländska, på webbplatsen för 1. företaget som har upprättat rapporten, om företaget är rapporteringsskyldigt enligt 2 eller 3 §, 2. dotterföretaget eller ett företag som ingår i samma koncern, om dotterföretaget är rapporteringsskyldigt enligt 4 §, eller 3. filialen, det företag som bedriver näringsverksamhet genom filialen eller ett företag som ingår i samma koncern, om filialen är rapporteringsskyldig enligt 7 §. Inkomstskatterapporten ska hållas tillgänglig under minst fem år."
    },
    {
      "provision_ref": "22",
      "section": "22",
      "content": "Ett uttalande om att ett yttersta moderföretag eller ett företag som bedriver näringsverksamhet genom en filial inte har lämnat den information som behövs för att en fullständig inkomstskatterapport ska kunna upprättas ska hållas tillgängligt inom och under samma tid och på samma sätt som en inkomstskatterapport. Vite"
    },
    {
      "provision_ref": "23",
      "section": "23",
      "content": "Om ett företag inte ger in en inkomstskatterapport enligt denna lag, får Bolagsverket förelägga den som ensam eller tillsammans med någon annan är skyldig att ge in rapporten att fullgöra sin skyldighet. Detsamma gäller om ett företag inte ger in ett uttalande som avses i 5 eller 8 §. Föreläggandet får förenas med vite. Frågor om utdömande av vite prövas av Bolagsverket. Överklagande"
    },
    {
      "provision_ref": "24",
      "section": "24",
      "content": "Bolagsverkets beslut enligt 19 § andra stycket, 20 och 23 §§ får överklagas till allmän förvaltningsdomstol. Överklagandet ska ges in till Bolagsverket inom två månader från dagen för beslutet. Prövningstillstånd krävs vid överklagande till kammarrätten. Övergångsbestämmelser 2023:340 1. Denna lag träder i kraft den 22 juni 2023. 2. Lagen tillämpas första gången för det räkenskapsår som inleds närmast efter den 31 maj 2024."
    }
  ]
}