{
  "id": "2021:1117",
  "type": "statute",
  "title": "Lag (2021:1117) om riksdagens medalj",
  "status": "in_force",
  "issued_date": "2021-11-25",
  "url": "https://www.riksdagen.se/sv/dokument-och-lagar/dokument/svensk-forfattningssamling/sfs-2021-1117",
  "provisions": [
    {
      "provision_ref": "1",
      "section": "1",
      "title": "Lagens innehåll",
      "content": "I denna lag finns bestämmelser om riksdagens medalj och andra avgångsgåvor till riksdagens ledamöter och om riksdagens medalj till andra än ledamöter. Beslut om riksdagens medalj"
    },
    {
      "provision_ref": "2",
      "section": "2",
      "content": "Talmannen får besluta att dela ut riksdagens medalj till ledamöter som lämnar riksdagen och till andra personer som har gjort förtjänstfulla insatser för riksdagen. Förutsättningar för riksdagens medalj och andra avgångsgåvor"
    },
    {
      "provision_ref": "3",
      "section": "3",
      "content": "En ledamot som lämnar riksdagen kan få ett diplom och en guldfärgad riksdagsnål av talmannen."
    },
    {
      "provision_ref": "4",
      "section": "4",
      "content": "En ledamot som lämnar riksdagen efter minst sex års tjänstgöring i följd kan utöver diplom och riksdagsnål få riksdagens medalj i åttonde storleken. Lämnar en ledamot riksdagen efter minst tolv års tjänstgöring i följd kan ledamoten få riksdagens medalj i tolfte storleken. Medalj i tolfte storleken får också ges till en ledamot som lämnar riksdagen efter att ha tjänstgjort i minst sex år i följd samt under minst fyra av dessa år även varit gruppledare, utskottsordförande, talman eller vice talman. En ledamot som har fått riksdagens medalj och därefter på nytt uppfyller förutsättningarna för att få en medalj i samma storlek kan i stället för en medalj få en romersk siffra i silver att fästa på medaljens band. Den romerska siffran anger vilken gång i ordningen ledamoten uppfyller förutsättningarna för att tilldelas medaljen i aktuell storlek."
    },
    {
      "provision_ref": "5",
      "section": "5",
      "content": "Om det finns särskilda skäl får talmannen besluta att en ledamot ska få en medalj även om förutsättningarna inte är uppfyllda. Om det finns synnerliga skäl får talmannen besluta att en ledamot inte ska få ett diplom, en riksdagsnål eller en medalj trots att förutsättningarna är uppfyllda. Medalj till andra än ledamöter"
    },
    {
      "provision_ref": "6",
      "section": "6",
      "content": "Riksdagens medalj får ges till andra än ledamöter för särskilt eller synnerligen förtjänstfulla insatser för riksdagen. För särskilt förtjänstfulla insatser får medaljen i åttonde storleken ges. För synnerligen förtjänstfulla insatser får medaljen i tolfte storleken ges. Utformningen av riksdagens medalj"
    },
    {
      "provision_ref": "7",
      "section": "7",
      "content": "Medaljen tillverkas i förgyllt, kontrollerat silver, i åttonde (31 mm) respektive tolfte (43 mm) storleken. Medaljens åtsida upptar Tre kronor i upphöjd relief liggande på välvda horisontella linjer. Runt detta finns symboler och linjer i upphöjd relief. Frånsidan på en medalj som tilldelas en avgående ledamot upptar \"RIKSDAGSLEDAMOT\" i upphöjd relief samt under det namnet på ledamoten och på raden därunder årtal. Frånsidan på en medalj som tilldelas någon annan än en riksdagsledamot upptar \"FÖR INSATSER FÖR RIKSDAGEN\" i upphöjd relief samt därunder namnet på den som tilldelas medaljen. Bandet som hör till medaljen är blått med två gula ränder i mitten och en gul rand vid varje kant. Ytterligare föreskrifter"
    },
    {
      "provision_ref": "8",
      "section": "8",
      "content": "Riksdagsförvaltningen kan meddela föreskrifter till lagen."
    }
  ]
}