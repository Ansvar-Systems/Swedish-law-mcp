{
  "id": "2025:1342",
  "type": "statute",
  "title": "Förordning (2025:1342) om förfarande vid ansökan om återbetalning av vissa avgifter till växa-företag",
  "status": "in_force",
  "issued_date": "2025-11-27",
  "url": "https://www.riksdagen.se/sv/dokument-och-lagar/dokument/svensk-forfattningssamling/sfs-2025-1342",
  "provisions": [
    {
      "provision_ref": "1",
      "section": "1",
      "content": "Denna förordning innehåller bestämmelser om förfarandet vid ansökan om återbetalning av arbetsgivaravgifter och allmän löneavgift enligt lagen (2025:1334) om återbetalning av vissa avgifter till växa-företag."
    },
    {
      "provision_ref": "2",
      "section": "2",
      "content": "Denna förordning är meddelad med stöd av 8 kap. 7 § regeringsformen."
    },
    {
      "provision_ref": "3",
      "section": "3",
      "content": "Skatteverket ska fastställa formulär enligt lagen (2025:1334) om återbetalning av vissa avgifter till växa- företag."
    },
    {
      "provision_ref": "4",
      "section": "4",
      "content": "En ansökan om återbetalning ska innehålla följande identifikationsuppgifter för den arbetsgivare som ansöker om återbetalning: 1. namn, och 2. personnummer, samordningsnummer, organisationsnummer eller motsvarande registreringsnummer, eller motsvarande utländska nummer."
    },
    {
      "provision_ref": "5",
      "section": "5",
      "content": "I en ansökan om återbetalning ska arbetsgivaren lämna personnummer eller samordningsnummer för anställda som mottagit den utbetalda ersättningen. Om personnummer eller samordningsnummer saknas för den anställde, ska uppgift om personens namn, födelsedatum, födelseort och medborgarskap anges. Ansökan ska även innehålla uppgift om utländskt skatteregistreringsnummer eller motsvarande för den anställde."
    },
    {
      "provision_ref": "6",
      "section": "6",
      "content": "I en ansökan om återbetalning ska arbetsgivaren lämna följande uppgifter: 1. identifikationsuppgifter för företag som ingår i samma enhet som arbetsgivaren, 2. annat stöd som har beviljats arbetsgivaren, och företag som ingår i samma enhet, under beskattningsåret och de två föregående beskattnings-åren och som anses vara sådant stöd av mindre betydelse som avses i - kommissionens förordning (EU) nr 1407/2013 av den 18 december 2013 om tillämpningen av artiklarna 107 och 108 i fördraget om Europeiska unionens funktionssätt på stöd av mindre betydelse, eller - kommissionens förordning (EU) nr 717/2014 av den 27 juni 2014 om tillämpningen av artiklarna 107 och 108 i fördraget om Europeiska unionens funktionssätt på stöd av mindre betydelse inom fiskeri- och vattenbrukssektorn, 3. annat stöd som har beviljats arbetsgivaren, och företag som ingår i samma enhet, under de tre senaste åren och som anses vara sådant stöd av mindre betydelse som avses i - kommissionens förordning (EU) nr 1408/2013 av den 18 december 2013 om tillämpningen av artiklarna 107 och 108 i fördraget om Europeiska unionens funktionssätt på stöd av mindre betydelse inom jordbrukssektorn, eller - kommissionens förordning (EU) 2023/2831 av den 13 december 2023 om tillämpningen av artiklarna 107 och 108 i fördraget om Europeiska unionens funktionssätt på stöd av mindre betydelse, 4. de övriga uppgifter Skatteverket behöver för att kunna bedöma om arbetsgivaren har rätt till återbetalning, och 5. arbetsgivarens verksamhetsområde, som anges på Nace- gruppnivå, enligt bilaga 1 till Europaparlamentets och rådets förordning (EG) nr 1893/2006 av den 20 december 2006 om fastställande av den statistiska näringsgrensindelningen Nace rev. 2 och om ändring av rådets förordning (EEG) nr 3037/90. Med företag som ingår i samma enhet som arbetsgivaren avses ett enda företag enligt Europeiska kommissionens förordningar om stöd av mindre betydelse som anges i första stycket 2 och 3."
    }
  ]
}