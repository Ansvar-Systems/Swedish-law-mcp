{
  "id": "2025:1254",
  "type": "statute",
  "title": "Förordning (2025:1254) om statsbidrag för förstärkt föräldraskapsstöd",
  "status": "in_force",
  "issued_date": "2025-11-27",
  "url": "https://www.riksdagen.se/sv/dokument-och-lagar/dokument/svensk-forfattningssamling/sfs-2025-1254",
  "provisions": [
    {
      "provision_ref": "1",
      "section": "1",
      "title": "Inledande bestämmelser",
      "content": "Denna förordning innehåller bestämmelser om statsbidrag till kommuner och regioner för att tillhandahålla förstärkt föräldraskapsstöd i syfte att bidra till 1. god och jämlik tillgång till föräldraskapsstöd i hela landet, eller 2. att förebygga kriminalitet bland barn och unga. Med föräldraskapsstöd avses enligt denna förordning åtgärder som syftar till att stärka a) föräldrars förutsättningar och förmåga att ta sitt föräldraansvar, b) relationen mellan föräldrar och barn, eller c) samarbetet mellan föräldrar och familjens sociala nätverk. Förordningen är meddelad med stöd av 8 kap. 7 § regeringsformen. Förutsättningar för bidrag"
    },
    {
      "provision_ref": "2",
      "section": "2",
      "content": "Bidrag får, i mån av tillgång på medel, lämnas till en kommun eller en region för kostnader för att genomföra föräldraskapsstöd. Bidrag får inte lämnas till en kommun eller region som har beviljats annat stöd för samma åtgärd som en rekvisition enligt denna förordning avser. Rekvisition"
    },
    {
      "provision_ref": "3",
      "section": "3",
      "content": "En kommun eller region får rekvirera bidrag från Myndigheten för familjerätt och föräldraskapsstöd utan ansökningsförfarande. Rekvisitionen ska ha kommit in till myndigheten senast det datum som myndigheten bestämmer. Utöver rekvisitionen får en kommun eller en region även ange att kommunen eller regionen vill ta del av eventuellt statsbidrag som inte har rekvirerats."
    },
    {
      "provision_ref": "4",
      "section": "4",
      "content": "Bidrag som inte rekvirerats senast vid den tidpunkt som Myndigheten för familjerätt och föräldraskapsstöd bestämmer får lämnas till de kommuner och regioner som har angett att de önskar ta del av dessa bidrag. Fördelningen av bidrag"
    },
    {
      "provision_ref": "5",
      "section": "5",
      "content": "Myndigheten för familjerätt och föräldraskapsstöd ska fördela bidraget enligt den ordning som regeringen bestämmer. Beslut och utbetalning"
    },
    {
      "provision_ref": "6",
      "section": "6",
      "content": "Myndigheten för familjerätt och föräldraskapsstöd beslutar om och betalar ut bidraget."
    },
    {
      "provision_ref": "7",
      "section": "7",
      "content": "Ett beslut om bidrag ska avse ett kalenderår och får förenas med villkor som ska framgå av beslutet. Redovisning"
    },
    {
      "provision_ref": "8",
      "section": "8",
      "content": "En kommun eller en region som har tagit emot bidrag ska senast vid den tidpunkt som Myndigheten för familjerätt och föräldraskapsstöd bestämmer lämna en redovisning till myndigheten. Av redovisningen ska det framgå 1. hur bidraget har använts, 2. de resultat som har uppnåtts, 3. hur resultaten förhåller sig till det syfte som anges i 1 § första stycket, och 4. övriga uppgifter och handlingar som Myndigheten för familjerätt och föräldraskapsstöd begär."
    },
    {
      "provision_ref": "9",
      "section": "9",
      "content": "Myndigheten för familjerätt och föräldraskapsstöd ska årligen senast den 30 april lämna en samlad redovisning till regeringen av de bidrag som lämnats enligt denna förordning. Av redovisningen ska det framgå 1. vilka som har fått bidrag och med vilka belopp, 2. vad bidragen har använts till, och 3. en sammanfattande bedömning av bidragets resultat i förhållande till det syfte som anges i 1 §. Hinder mot utbetalning"
    },
    {
      "provision_ref": "10",
      "section": "10",
      "content": "Myndigheten för familjerätt och föräldraskapsstöd får besluta att ett beviljat bidrag helt eller delvis inte ska betalas ut om det finns grund för återbetalning enligt 11 §. Beslutet gäller omedelbart. Återbetalning och återkrav"
    },
    {
      "provision_ref": "11",
      "section": "11",
      "content": "En bidragsmottagare är skyldig att betala tillbaka bidraget om 1. bidraget har lämnats felaktigt eller med för högt belopp, 2. bidraget helt eller delvis inte har använts, 3. bidraget inte har använts för de syften som det har lämnats för, 4. mottagaren inte har lämnat en sådan redovisning som avses i 8 §, eller 5. villkor i beslutet om bidraget inte har följts."
    },
    {
      "provision_ref": "12",
      "section": "12",
      "content": "Myndigheten för familjerätt och föräldraskapsstöd ska besluta att helt eller delvis kräva tillbaka bidraget om bidragsmottagaren är återbetalningsskyldig enligt 11 §. Om det finns särskilda skäl för det, får Myndigheten för familjerätt och föräldraskapsstöd besluta att helt eller delvis avstå från ett krav på återbetalning. Överklagande"
    },
    {
      "provision_ref": "13",
      "section": "13",
      "content": "Beslut enligt denna förordning får inte överklagas. Bemyndigande"
    },
    {
      "provision_ref": "14",
      "section": "14",
      "content": "Myndigheten för familjerätt och föräldraskapsstöd får meddela föreskrifter om verkställigheten av denna förordning."
    }
  ]
}