{
  "id": "2019:284",
  "type": "statute",
  "title": "Lag (2019:284) om röstningsrådgivare",
  "status": "in_force",
  "issued_date": "2019-05-16",
  "url": "https://www.riksdagen.se/sv/dokument-och-lagar/dokument/svensk-forfattningssamling/sfs-2019-284",
  "provisions": [
    {
      "provision_ref": "1",
      "section": "1",
      "title": "Lagens tillämpningsområde",
      "content": "Denna lag gäller verksamhet som består i att yrkesmässigt analysera redovisningar och annan relevant information om aktiebolag i syfte att bistå aktieägare med undersökningar, råd eller röstningsrekommendationer inför beslut på en bolagsstämma. En röstningsrådgivare är en juridisk person som bedriver sådan verk-samhet."
    },
    {
      "provision_ref": "2",
      "section": "2",
      "content": "Lagen gäller verksamhet som bedrivs av en svensk röstningsrådgivare. Lagen gäller också verksamhet som bedrivs av en röstningsrådgivare från ett land utanför Europeiska ekonomiska samarbetsområdet (EES) om 1. röstningsrådgivaren har sitt huvudkontor i Sverige, eller 2. verksamheten bedrivs från ett verksamhetsställe här, utan att röst-ningsrådgivaren har sitt huvudkontor inom EES. Lagen gäller endast verksamhet avseende aktier som är förenade med rösträtt, är utgivna av ett bolag inom EES och är upptagna till handel på en sådan reglerad marknad som avses i 1 kap. 4 b § lagen (2007:528) om värdepappersmarknaden. Anmälan"
    },
    {
      "provision_ref": "3",
      "section": "3",
      "content": "En röstningsrådgivare som bedriver verksamhet som omfattas av denna lag ska anmäla detta till Finansinspektionen. Uppförandekod"
    },
    {
      "provision_ref": "4",
      "section": "4",
      "content": "En röstningsrådgivare ska ange den uppförandekod som rådgivaren tillämpar och redovisa hur den följs. Om röstningsrådgivaren inte tillämpar någon uppförandekod, eller inte följer en eller flera delar av en sådan kod, ska röstningsrådgivaren tydligt ange skälen för det. Om en eller flera delar av koden inte har följts och alternativa åtgärder har vidtagits, ska även åtgärderna anges. Uppförandekoden och de andra uppgifter som avses i första och andra styckena ska hållas tillgängliga utan kostnad på röstningsrådgivarens webbplats. Uppgifterna ska uppdateras varje år. Årlig redogörelse"
    },
    {
      "provision_ref": "5",
      "section": "5",
      "content": "En röstningsrådgivare ska varje år i en redogörelse beskriva hur rådgivaren tar fram undersökningar, råd och röstningsrekommendationer. Redogörelsen ska hållas tillgänglig utan kostnad på röstningsrådgivarens webbplats under minst tre år. Redovisning av intressekonflikter"
    },
    {
      "provision_ref": "6",
      "section": "6",
      "content": "En röstningsrådgivare ska identifiera och utan dröjsmål för sina kunder redovisa alla faktiska och potentiella intressekonflikter, inbegripet affärsförbindelser, som kan påverka rådgivarens undersökningar, råd eller röstnings- rekommendationer. Rådgivaren ska samtidigt redovisa vilka åtgärder som vidtas för att undanröja, begränsa eller hantera den faktiska eller potentiella intressekonflikten. Tillsyn"
    },
    {
      "provision_ref": "7",
      "section": "7",
      "content": "Finansinspektionen har tillsyn över att röstningsrådgivare följer kraven i denna lag och föreskrifter som har meddelats med stöd av lagen."
    },
    {
      "provision_ref": "8",
      "section": "8",
      "content": "En röstningsrådgivare ska till Finansinspektionen lämna de uppgifter och handlingar som inspektionen begär för tillsynen. Ingripande"
    },
    {
      "provision_ref": "9",
      "section": "9",
      "content": "Om en röstningsrådgivare åsidosätter sina skyldigheter enligt denna lag eller föreskrifter som har meddelats med stöd av lagen ska Finansinspektionen antingen besluta att förelägga rådgivaren att inom en viss tid åtgärda bristen eller göra en anmärkning. Finansinspektionen får förena ett föreläggande med vite. Finansinspektionen får avstå från ett ingripande om en brist är ringa eller ursäktlig eller om röstningsrådgivaren gör rättelse. Avgifter"
    },
    {
      "provision_ref": "10",
      "section": "10",
      "content": "Röstningsrådgivare ska med årliga avgifter bekosta Finansinspektionens verksamhet med anknytning till denna lag. Finansinspektionen får ta ut avgifter för att pröva anmälningar enligt 3 §. Bemyndiganden"
    },
    {
      "provision_ref": "11",
      "section": "11",
      "content": "Regeringen eller den myndighet som regeringen bestämmer får meddela föreskrifter om den årliga redogörelsen enligt 5 §. Regeringen får också meddela föreskrifter om avgifter enligt 10 §. Överklagande"
    },
    {
      "provision_ref": "12",
      "section": "12",
      "content": "Finansinspektionens beslut med stöd av denna lag får överklagas till allmän förvaltningsdomstol. Prövningstillstånd krävs vid överklagande till kammarrätten. Övergångsbestämmelser 2019:284 1. Denna lag träder i kraft den 10 juni 2019. 2. En årlig redogörelse enligt 5 § ska hållas tillgänglig första gången 2020."
    }
  ]
}