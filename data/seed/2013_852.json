{
  "id": "2013:852",
  "type": "statute",
  "title": "Lag (2013:852) om registerkontroll av personer som ska arbeta med barn",
  "status": "in_force",
  "issued_date": "2013-11-14",
  "url": "https://www.riksdagen.se/sv/dokument-och-lagar/dokument/svensk-forfattningssamling/sfs-2013-852",
  "provisions": [
    {
      "provision_ref": "1",
      "section": "1",
      "content": "/Upphör att gälla U:2026-03-01/ Den som erbjuds en anställning i staten, en kommun, en region, ett företag eller en organisation ska, om arbetet innebär direkt och regelbunden kontakt med barn, på begäran av den som erbjuder anställningen visa upp ett utdrag ur det register som förs enligt lagen (1998:620) om belastningsregister. Lag (2019:962). 1 § /Träder i kraft I:2026-03-01/ Den som erbjuds en anställning i staten, en kommun, en region, ett företag eller en organisation ska, om arbetet innebär direkt och regelbunden kontakt med barn, på begäran av den som erbjuder anställningen visa upp ett utdrag ur de register som förs enligt lagen (1998:620) om belastningsregister och lagen (1998:621) om misstankeregister. Lag (2026:49)."
    },
    {
      "provision_ref": "2",
      "section": "2",
      "content": "I denna lag avses med - företag: en fysisk eller juridisk person som bedriver näringsverksamhet, och - organisation: en juridisk person som inte är företag."
    },
    {
      "provision_ref": "3",
      "section": "3",
      "content": "/Upphör att gälla U:2026-03-01/ Ett utdrag ur belastningsregistret ska på begäran även visas upp av den som erbjuds eller tilldelas uppgifter som innebär direkt och regelbunden kontakt med barn inom sådan verksamhet som avses i 1 § om det sker genom 1. uppdrag, 2. anställning hos någon som ingått avtal med den som bedriver verksamheten, eller 3. praktiktjänstgöring. Registerutdraget ska i fall som avses i första stycket visas upp för den inom verksamheten som beslutar om att anlita eller ta emot någon på ett sådant sätt som avses där. 3 § /Träder i kraft I:2026-03-01/ Ett utdrag ur belastningsregistret och misstankeregistret ska på begäran även visas upp av den som erbjuds eller tilldelas uppgifter som innebär direkt och regelbunden kontakt med barn inom sådan verksamhet som avses i 1 § om det sker genom 1. uppdrag, 2. anställning hos någon som ingått avtal med den som bedriver verksamheten, eller 3. praktiktjänstgöring. Registerutdraget ska i fall som avses i första stycket visas upp för den inom verksamheten som beslutar om att anlita eller ta emot någon på ett sådant sätt som avses där. Lag (2026:49)."
    },
    {
      "provision_ref": "4",
      "section": "4",
      "content": "/Upphör att gälla U:2026-03-01/ Registerutdrag som avses i denna lag får inte vara äldre än ett år. I lagen (1998:620) om belastningsregister finns bestämmelser om att regeringen får meddela föreskrifter om vilka uppgifter ett sådant utdrag ska innehålla. 4 § /Träder i kraft I:2026-03-01/ Registerutdrag som avses i denna lag får inte vara äldre än sex månader. I lagen (1998:620) om belastningsregister och lagen (1998:621) om misstankeregister finns bestämmelser om att regeringen får meddela föreskrifter om vilka uppgifter ett sådant utdrag ska innehålla. Lag (2026:49)."
    },
    {
      "provision_ref": "5",
      "section": "5",
      "content": "En kontroll av ett registerutdrag får inte dokumenteras på något annat sätt än genom en anteckning om att utdraget har visats upp."
    },
    {
      "provision_ref": "6",
      "section": "6",
      "content": "Om det i en annan lag eller förordning finns bestämmelser som reglerar registerkontroll för arbete som innebär direkt och regelbunden kontakt med barn inom verksamhet som omfattas av denna lag, ska de tillämpas i stället för bestämmelserna i denna lag. Övergångsbestämmelser 2013:852 1. Denna lag träder i kraft den 18 december 2013. 2. Den nya lagen ska inte tillämpas på den som erbjuds eller tilldelas uppgifter genom en sådan anställning som avses i 3 § första stycket 2 och som han eller hon hade redan före ikraftträdandet."
    }
  ]
}