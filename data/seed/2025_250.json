{
  "id": "2025:250",
  "type": "statute",
  "title": "Lag (2025:250) om valutaväxling",
  "status": "in_force",
  "issued_date": "2025-03-27",
  "url": "https://www.riksdagen.se/sv/dokument-och-lagar/dokument/svensk-forfattningssamling/sfs-2025-250",
  "provisions": [
    {
      "provision_ref": "1",
      "section": "1",
      "title": "Lagens innehåll",
      "content": "Denna lag gäller valutaväxling. Med valutaväxling avses yrkesmässig handel med sedlar, mynt och resecheckar i utländsk valuta. Vem som får bedriva valutaväxling"
    },
    {
      "provision_ref": "2",
      "section": "2",
      "content": "Bara betalningsinstitut, institut för elektroniska pengar och kreditinstitut och filialer till motsvarande utländska företag får bedriva valutaväxling. Konsumentskydd"
    },
    {
      "provision_ref": "3",
      "section": "3",
      "content": "Den som bedriver valutaväxling ska 1. tydligt informera om tillämpade växelkurser och avgifter, och 2. tillhandahålla en avräkningsnota som anger institutets eller filialens namn, köp- respektive säljkurs och avgifter."
    },
    {
      "provision_ref": "4",
      "section": "4",
      "content": "Den information som ska lämnas enligt 3 § ska anses vara väsentlig vid tillämpningen av 10 § tredje stycket marknadsföringslagen (2008:486). Bestämmelserna i 29-36 §§ marknadsföringslagen om marknadsstörningsavgift ska inte tillämpas vid utebliven information. Tillsyn och ingripande"
    },
    {
      "provision_ref": "5",
      "section": "5",
      "content": "Bestämmelser om tillsyn över och ingripanden mot betalningsinstitut, institut för elektroniska pengar och kreditinstitut och filialer till motsvarande utländska företag finns i de lagar som reglerar dessa företag. Åtgärder mot penningtvätt och finansiering av terrorism"
    },
    {
      "provision_ref": "6",
      "section": "6",
      "content": "Bestämmelser om att betalningsinstitut, institut för elektroniska pengar och kreditinstitut ska medverka till att förhindra penningtvätt och finansiering av terrorism finns i lagen (2017:630) om åtgärder mot penningtvätt och finansiering av terrorism. Övergångsbestämmelser 1. Denna lag träder i kraft den 1 juli 2025. 2. Lagen ska dock inte tillämpas på den som före ikraftträdandet hos Finansinspektionen var registrerad för valutaväxling och som bedriver sin verksamhet med stöd av punkt 2 i ikraftträdande- och övergångsbestämmelserna till lagen (2025:251) om ändring i lagen (1996:1006) om valutaväxling och annan finansiell verksamhet."
    }
  ]
}