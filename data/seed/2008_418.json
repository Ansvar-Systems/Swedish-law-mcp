{
  "id": "2008:418",
  "type": "statute",
  "title": "Lag (2008:418) med tillfälliga bestämmelser om tillstånd att sända lokalradio",
  "status": "in_force",
  "issued_date": "2008-05-22",
  "url": "https://www.riksdagen.se/sv/dokument-och-lagar/dokument/svensk-forfattningssamling/sfs-2008-418",
  "provisions": [
    {
      "provision_ref": "1",
      "section": "1",
      "title": "Lagens tillämpningsområde",
      "content": "Denna lag innehåller tillfälliga bestämmelser om tillstånd att sända lokalradio."
    },
    {
      "provision_ref": "2",
      "section": "2",
      "content": "Bestämmelserna i lagen ska tillämpas i stället för - 5 kap. 6 och 13 §§ radio- och TV-lagen (1996:844), och - punkt 3 a och b i övergångsbestämmelserna till lagen (2001:272) om ändring i radio- och TV-lagen (1996:844). I fråga om tillstånd att sända lokalradio gäller i övrigt radio- och TV-lagen och övergångsbestämmelserna till lagen (2001:272) om ändring i radio- och TV-lagen (1996:844). Tillståndsperiod"
    },
    {
      "provision_ref": "3",
      "section": "3",
      "content": "Radio- och TV-verket beslutar i frågor om tillstånd att sända lokalradio. Tillståndsperioden är ett år räknat från den 1 januari 2009. Radio- och TV-verket får besluta om ytterligare en tillståndsperiod om högst ett år. Förlängning av tillstånd"
    },
    {
      "provision_ref": "4",
      "section": "4",
      "content": "En tillståndshavare som vill få sitt tillstånd förlängt ska ansöka om det hos Radio- och TV-verket senast fyra månader före tillståndsperiodens utgång."
    },
    {
      "provision_ref": "5",
      "section": "5",
      "content": "Ansöker en tillståndshavare inom den tid som anges i 4 § om förlängning av sitt tillstånd ska detta förlängas med ytterligare en tillståndsperiod, om det inte finns grund för att återkalla tillståndet enligt 11 kap. radio- och TV-lagen (1996:844). Annat tillstånd än sådant som ursprungligen har meddelats enligt den upphävda lokalradiolagen (1993:120) får inte heller förlängas om 1. tillståndshavaren väsentligen har brutit mot villkor som enligt 5 kap. 10 eller 11 § radio- och TV-lagen (1996:844) har förenats med sändningstillståndet, 2. tillståndshavaren väsentligen har brutit mot bestämmelsen om eget material i 6 kap. 7 a § radio- och TV-lagen och det inte finns särskilda skäl för att tillståndet ska förlängas, eller 3. förändringar i tekniken eller i användningen av radiofrekvenser på grund av internationella överenskommelser som Sverige anslutit sig till medför att ett nytt tillstånd med samma villkor inte skulle meddelas."
    },
    {
      "provision_ref": "6",
      "section": "6",
      "content": "Som tillståndshavare enligt 5 § ska också anses den vars sändningsområde efter ändrad indelning enligt 5 kap. 14 § radio- och TV-lagen (1996:844) har genomgått endast sådana förändringar att sändningsområdet framstår som väsentligen detsamma som före den ändrade indelningen."
    },
    {
      "provision_ref": "7",
      "section": "7",
      "content": "Om Radio- och TV-verket inte avser att medge förlängning av ett sändningstillstånd ska verket senast två månader före tillståndsperiodens utgång meddela tillståndshavaren att tillståndet inte kommer att förlängas. Sändningarnas innehåll"
    },
    {
      "provision_ref": "8",
      "section": "8",
      "content": "Har tillståndshavarens ursprungliga tillstånd meddelats enligt den upphävda lokalradiolagen (1993:120) ska denne sända sådana program som framställts särskilt för den egna verksamheten under minst en tredjedel av sändningstiden varje dygn."
    },
    {
      "provision_ref": "9",
      "section": "9",
      "content": "Om en tillståndshavare åsidosätter bestämmelsen i 8 § får Granskningsnämnden för radio och TV förelägga denne att följa bestämmelsen. Ett föreläggande gäller omedelbart, om inte annat beslutas, och får förenas med vite. Överklagande"
    },
    {
      "provision_ref": "10",
      "section": "10",
      "content": "Beslut enligt 9 § av Granskningsnämnden för radio och TV om föreläggande som förenats med vite får överklagas hos allmän förvaltningsdomstol. Prövningstillstånd krävs vid överklagande till kammarrätt."
    }
  ]
}