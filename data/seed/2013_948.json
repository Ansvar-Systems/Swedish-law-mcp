{
  "id": "2013:948",
  "type": "statute",
  "title": "Lag (2013:948) om stöd vid korttidsarbete",
  "status": "in_force",
  "issued_date": "2013-11-28",
  "url": "https://www.riksdagen.se/sv/dokument-och-lagar/dokument/svensk-forfattningssamling/sfs-2013-948",
  "provisions": [
    {
      "provision_ref": "1",
      "section": "1",
      "title": "Lagens tillämpningsområde",
      "content": "Arbetsgivare har rätt till stöd vid korttidsarbete enligt bestämmelserna i denna lag. Lagens innehåll"
    },
    {
      "provision_ref": "2",
      "section": "2",
      "content": "I denna lag finns bestämmelser om - vilka arbetsgivare som omfattas av lagen (3 §), - innebörden av vissa uttryck i denna lag (4 §), - när stöd vid korttidsarbete får lämnas (5-8 §§), - förutsättningar för preliminärt stöd (9-16 §§), - beräkning av preliminärt stöd (17-17 a §§), - ansökan om preliminärt stöd (18 §), - avstämning av preliminärt stöd (19-27 §§), - anmälan om avstämning (28-30 §§), - återbetalningsskyldighet för felaktiga utbetalningar (31 §), - kreditering av skattekonto och återbetalning av stöd (32-34 §§), - kontroll (35 och 36 §§), - handläggande myndighet (37 §), och - överklagande (38 §). Lag (2022:138). Vilka arbetsgivare som omfattas av lagen"
    },
    {
      "provision_ref": "3",
      "section": "3",
      "content": "Lagen gäller arbetsgivare som är juridiska personer eller som är fysiska personer och bedriver näringsverksamhet. Lagen gäller dock inte 1. staten, regioner, kommuner, kommunalförbund och samverkansorgan, 2. juridiska personer över vilka staten, regioner, kommuner, kommunalförbund och samverkansorgan, var för sig eller tillsammans, har ett direkt eller indirekt rättsligt bestämmande inflytande, såvida inte verksamheten avser affärsverksamhet, och 3. arbetsgivare i fråga om verksamhet som huvudsakligen är finansierad av allmänna medel och där det enligt en offentligrättslig reglering ankommer på det allmänna att tillhandahålla verksamheten. Lag (2019:963). Innebörden av vissa uttryck i denna lag"
    },
    {
      "provision_ref": "4",
      "section": "4",
      "content": "Vid tillämpning av denna lag ska följande gälla: 1. Ordinarie arbetstid är den tid som en arbetstagare skulle ha arbetat, om han eller hon inte hade deltagit i korttidsarbete. Vid beräkning av den ordinarie arbetstiden ska det bortses från frånvaro. 2. Ordinarie lön är den regelmässigt utgående kontanta lön som arbetstagaren skulle ha haft under stödmånaden om han eller hon inte hade deltagit i korttidsarbete. I den ordinarie lönen ingår dock inte löneökningar som avser tid efter jämförelsemånaden. Inte heller ingår lön till den del som den överstiger det belopp som regeringen bestämmer. Vid beräkning av den ordinarie lönen ska det bortses från frånvaro. Om arbetstagaren har deltagit i korttidsarbete under endast en del av stödmånaden, utgör den ordinarie lönen motsvarande del. 3. Korttidsarbete är arbete där arbetstiden är kortare än den ordinarie arbetstiden, eller där partiell arbetsbefrielse införs med stöd av ett centralt kollektivavtal, under en begränsad period och lönen därför är lägre än den ordinarie lönen. 4. Stödperiod är den tidsperiod när stöd vid korttidsarbete ska lämnas enligt 5-8 a §§. 5. Stödmånad är den kalendermånad som arbetsgivaren begär preliminärt stöd för. 6. Jämförelsemånad är den kalendermånad som infaller tre månader före den månad då regeringen föreskriver att stöd vid korttidsarbete ska lämnas enligt 5 § eller, när Skatteverket fattat beslut om godkännande enligt 5 a §, den kalendermånad som infaller tre månader före den månad då beslutet fattades. 7. Avstämningstidpunkt är den tidpunkt då skyldigheten att göra en avstämning har uppkommit. 8. Avstämningsperiod är en stödperiod eller den kortare period som skyldigheten att göra en avstämning avser. 9. Kompetensinsats är en insats som syftar till att höja eller validera kompetensen hos en arbetstagare. Lag (2022:154). När stöd vid korttidsarbete får lämnas Stöd vid synnerligen djup lågkonjunktur"
    },
    {
      "provision_ref": "5",
      "section": "5",
      "content": "Regeringen får meddela föreskrifter om att stöd vid korttidsarbete ska lämnas. Sådana föreskrifter får meddelas endast om 1. det råder en synnerligen djup lågkonjunktur eller är sannolikt att en sådan är nära förestående, och 2. stödet bedöms inte i beaktansvärd omfattning hindra en samhällsekonomiskt önskvärd strukturomvandling eller medföra andra betydande samhällsekonomiska nackdelar. Stöd vid tillfälliga och allvarliga ekonomiska svårigheter"
    },
    {
      "provision_ref": "5 a",
      "section": "5 a",
      "content": "Stöd ska lämnas till en enskild arbetsgivare efter godkännande av Skatteverket. Ett sådant godkännande får bara lämnas om 1. arbetsgivaren har fått tillfälliga och allvarliga ekonomiska svårigheter, 2. de ekonomiska svårigheterna har orsakats av något förhållande utom arbetsgivarens kontroll, 3. de ekonomiska svårigheterna inte rimligen hade kunnat förutses eller undvikas, och 4. arbetsgivaren har använt sig av andra tillgängliga åtgärder för att minska kostnaden för arbetskraft. Lag (2022:138)."
    },
    {
      "provision_ref": "5 b",
      "section": "5 b",
      "content": "Ett godkännande enligt 5 a § får inte lämnas om arbetsgivaren vid tidpunkten för ansökan om godkännande 1. är skyldig att upprätta en kontrollbalansräkning enligt"
    },
    {
      "provision_ref": "25:6",
      "chapter": "25",
      "section": "6",
      "title": "Tidsperiod",
      "content": "Föreskrifter enligt 5 § ska avse en tid av tolv kalendermånader."
    },
    {
      "provision_ref": "25:6 a",
      "chapter": "25",
      "section": "6 a",
      "content": "En arbetsgivare som fått ett godkännande enligt 5 a § får beviljas preliminärt stöd enligt 18 § för högst sex kalendermånader i följd. Lag (2020:207). Förlängning av tidsperiod"
    },
    {
      "provision_ref": "25:7",
      "chapter": "25",
      "section": "7",
      "content": "Om förutsättningarna i 5 § andra stycket är uppfyllda får den tidsperiod som anges i 6 § förlängas en gång med tolv kalendermånader. Föreskrifter om förlängning får meddelas tidigast sex kalendermånader efter det att föreskrifter enligt 5 § meddelades."
    },
    {
      "provision_ref": "25:7 a",
      "chapter": "25",
      "section": "7 a",
      "content": "Om de ekonomiska svårigheter som avses i 5 a § andra stycket förväntas kvarstå när den tidsperiod som anges i 6 a § löper ut får den förlängas en gång med tre kalendermånader. En ansökan om förlängning ska ha kommit in till Skatteverket inom fyra kalendermånader från det att den tidsperiod som anges i 6 a § inletts. I annat fall får förlängning inte medges. Lag (2022:154). Sammanlagd tidsperiod"
    },
    {
      "provision_ref": "25:7 b",
      "chapter": "25",
      "section": "7 b",
      "content": "Den sammanlagda tiden för stöd enligt 5 och 5 a §§ får inte överstiga 24 kalendermånader under en period om 36 kalendermånader. Lag (2020:207). Ny tidsperiod"
    },
    {
      "provision_ref": "25:8",
      "chapter": "25",
      "section": "8",
      "content": "När en sådan tidsperiod som avses i 6 eller 7 § har löpt ut, får föreskrifter enligt 5 § avse en tidsperiod som infaller tidigast 24 kalendermånader från den tidpunkt när tidsperioden löpt ut."
    },
    {
      "provision_ref": "25:8 a",
      "chapter": "25",
      "section": "8 a",
      "content": "När en sådan tidsperiod som avses i 6, 6 a, 7 eller 7 a § har löpt ut, får ett beslut om godkännande enligt 5 a § fattas tidigast 24 kalendermånader efter den tidpunkten. Lag (2022:154). Förutsättningar för preliminärt stöd - gemensamma bestämmelser Registrering hos Skatteverket"
    },
    {
      "provision_ref": "25:9",
      "chapter": "25",
      "section": "9",
      "content": "Preliminärt stöd får lämnas endast till arbetsgivare som var registrerad som arbetsgivare hos Skatteverket under jämförelsemånaden och som även är registrerad som sådan när ansökan om preliminärt stöd prövas. Näringsförbud eller skatte- och avgiftsskulder"
    },
    {
      "provision_ref": "25:10",
      "chapter": "25",
      "section": "10",
      "content": "Preliminärt stöd får inte lämnas till arbetsgivare som har näringsförbud eller skatte- och avgiftsskulder som har överlämnats till Kronofogdemyndigheten för indrivning, när ansökan om sådant stöd prövas. Är arbetsgivaren en juridisk person, får den eller de fysiska personer som har ett betydande inflytande i verksamheten inte ha näringsförbud. Krav hänförliga till arbetstagare"
    },
    {
      "provision_ref": "25:11",
      "chapter": "25",
      "section": "11",
      "content": "Preliminärt stöd får lämnas endast för arbetstagare 1. som var anställda hos arbetsgivaren under hela eller en del av jämförelsemånaden med samma eller högre sysselsättningsgrad som under stödmånaden, 2. för vilka arbetsgivaren för stödmånaden var skyldig att betala arbetsgivaravgifter enligt socialavgiftslagen (2000:980), och 3. som inte tillhör arbetsgivarens familj. Nivåer för arbetstids- och löneminskning"
    },
    {
      "provision_ref": "25:12",
      "chapter": "25",
      "section": "12",
      "content": "För att ge rätt till preliminärt stöd ska en arbetstagares arbetstids-minskning vid deltagande i korttidsarbete under en avtalsperiod uppgå till 1. 20 procent av ordinarie arbetstid, 2. 40 procent av ordinarie arbetstid, eller 3. 60 procent av ordinarie arbetstid. Har ett centralt kollektivavtal om partiell arbetsbefrielse ingåtts, ska arbetsbefrielsen motsvara arbetstidsminskningen enligt första stycket."
    },
    {
      "provision_ref": "25:13",
      "chapter": "25",
      "section": "13",
      "content": "För att ge rätt till preliminärt stöd ska en arbetstagares löneminskning vid deltagande i korttidsarbete under en avtalsperiod uppgå till 1. 12 procent av ordinarie lön, om arbetstidsminskningen är 20 procent, 2. 16 procent av ordinarie lön, om arbetstidsminskningen är 40 procent, eller 3. 20 procent av ordinarie lön, om arbetstidsminskningen är 60 procent. Stöd lämnas inte för uppsägningstid"
    },
    {
      "provision_ref": "25:14",
      "chapter": "25",
      "section": "14",
      "content": "Stöd får inte lämnas för korttidsarbete som är hänförligt till en arbetstagares uppsägningstid. Förutsättningar för preliminärt stöd när det finns kollektivavtal"
    },
    {
      "provision_ref": "25:15",
      "chapter": "25",
      "section": "15",
      "content": "För att en arbetsgivare ska ha rätt till preliminärt stöd ska, om inte annat följer av 16 §, följande förutsättningar vara uppfyllda: 1. Arbetsgivaren ska vara bunden av ett kollektivavtal om korttidsarbete som har slutits eller godkänts av en central arbetstagarorganisation. 2. De närmare förutsättningarna för tillämpningen av korttidsarbete och vilka arbetstagare som ska omfattas ska regleras i ett lokalt kollektivavtal. Om arbetsgivaren anordnar kompetensinsatser under den arbetsbefriade tiden och vill ha ersättning för kostnader för insatserna enligt 17 a § ska även de närmare förutsättningarna för insatserna regleras i ett lokalt kollektivavtal. 3. Den arbetstids- och löneminskning som avtalats ska vara förenlig med 12 och 13 §§. Om det inte finns någon lokal part på arbetstagarsidan, får ett avtal enligt första stycket 2 i stället ingås mellan arbetsgivaren och den centrala arbetstagarorganisationen. Lag (2020:1248). Förutsättningar för preliminärt stöd när det inte finns kollektivavtal"
    },
    {
      "provision_ref": "25:16",
      "chapter": "25",
      "section": "16",
      "content": "För att en arbetsgivare som inte är bunden av ett sådant kollektivavtal som avses i 15 § ska ha rätt till preliminärt stöd ska följande förutsättningar vara uppfyllda: 1. Arbetstagarens deltagande i korttidsarbete ska ha stöd i skriftligt avtal mellan arbetsgivaren och arbetstagaren. Om arbetsgivaren anordnar kompetensinsatser under den arbetsbefriade tiden och vill ha ersättning för kostnader för insatserna enligt 17 a § ska även de närmare förutsättningarna för insatserna regleras i ett skriftligt avtal mellan arbetsgivaren och arbetstagaren. Ett sådant avtal ska ha ingåtts efter det att korttidsarbete aktualiserats hos arbetsgivaren. 2. Minst 70 procent av de arbetstagare inom en driftsenhet som uppfyller kraven enligt 11 § ska delta i stödberättigat korttidsarbete under stödmånaden. 3. Den arbetstids- och löneminskning som har avtalats ska vara densamma för alla deltagande arbetstagare inom driftsenheten. 4. Den arbetstids- och löneminskning som har avtalats ska vara förenlig med 12 och 13 §§. Lag (2020:1248). Beräkning av preliminärt stöd"
    },
    {
      "provision_ref": "25:17",
      "chapter": "25",
      "section": "17",
      "content": "Underlaget för preliminärt stöd för en arbetstagare avseende en stödmånad ska beräknas på följande sätt. Arbetstagarens ordinarie lön ska multipliceras med den avtalade arbetstidsminskningen enligt 12 § för avtalsperioden. Detta resultat ska minskas i proportion till det antal hela dagar arbetstagaren har varit frånvarande från arbetet under den del av stödmånaden som arbetstagaren deltagit i korttidsarbete. Preliminärt stöd betalas med ett belopp som motsvarar 43 procent av underlaget enligt första stycket."
    },
    {
      "provision_ref": "25:17 a",
      "chapter": "25",
      "section": "17 a",
      "content": "I den utsträckning arbetsgivare och arbetstagare enligt 15 eller 16 § reglerat att tid som frigörs i samband med korttidsarbete ska användas till kompetensinsatser, ska ersättning lämnas till arbetsgivaren för kostnader för enskilda kompetensinsatser efter prövning av Skatteverket. Preliminär ersättning för kompetensinsatser ska betalas med ett belopp som motsvarar 60 procent av kostnaden för enskilda kompetensinsatser som planeras eller har genomförts under den tid som frigörs eller har frigjorts under perioden med stöd vid korttidsarbete. Ersättningen får dock uppgå till högst det belopp som följer av föreskrifter som avses i tredje stycket 2. Regeringen eller den myndighet som regeringen bestämmer kan med stöd av 8 kap. 7 § regeringsformen meddela föreskrifter om 1. underlaget för preliminär ersättning för kompetensinsatser, 2. ett högsta belopp för ersättning för kompetensinsatser per arbetstagare, 3. vilka typer av kostnader som får ingå vid beräkning av ersättning för kompetensinsatser som genomförs av arbetsgivare internt eller av företag i samma koncern, och 4. ansökan om preliminär ersättning för kompetensinsatser, avstämning av preliminär ersättning för sådana insatser, anmälan om avstämning, återbetalningsskyldighet för felaktiga utbetalningar och kontroll. Lag (2022:138). Ansökan om preliminärt stöd"
    },
    {
      "provision_ref": "25:18",
      "chapter": "25",
      "section": "18",
      "content": "En ansökan om preliminärt stöd ska ha kommit in till Skatteverket inom två kalendermånader från utgången av stödmånaden. I annat fall får stöd inte lämnas för stödmånaden. Vid stöd efter godkännande enligt 5 a § ska den första stödmånaden i stödperioden infalla senast 45 dagar efter godkännandet. I annat fall får stöd inte lämnas. Lag (2022:154). Avstämning av preliminärt stöd Arbetsgivarens skyldighet att göra en avstämning"
    },
    {
      "provision_ref": "25:19",
      "chapter": "25",
      "section": "19",
      "content": "En arbetsgivare som har fått preliminärt stöd ska göra en avstämning enligt 20 §. När preliminärt stöd har lämnats enligt 5 § ska avstämning göras vid utgången av tredje kalendermånaden från den tidpunkt då en stödperiod löpt ut. Om arbetsgivaren före denna tidpunkt under tre på varandra följande kalendermånader inte har ansökt om preliminärt stöd, uppkommer dock skyldigheten att göra en avstämning vid utgången av den tremånadersperioden. När preliminärt stöd har lämnats enligt 5 a § ska avstämning göras vid utgången av den tredje kalendermånaden från den tidpunkt då en stödperiod inleddes och därefter senast var tredje månad. Lag (2022:154). Vad avstämning innebär"
    },
    {
      "provision_ref": "25:20",
      "chapter": "25",
      "section": "20",
      "content": "En avstämning innebär att arbetsgivaren ska, för varje arbetstagare som det preliminära stödet har avsett, bedöma om den genomsnittliga arbetstids- och löneminskningen som har tillämpats under respektive avtalsperiod som avstämningsperioden består av 1. motsvarar en och samma nivå enligt 12 och 13 §§, och 2. har stöd i avtal enligt 15 eller 16 §. Tillämpad genomsnittlig arbetstidsminskning"
    },
    {
      "provision_ref": "25:21",
      "chapter": "25",
      "section": "21",
      "content": "Den tillämpade genomsnittliga arbetstidsminskningen under en avtalsperiod är den minskning av arbetstiden som en arbetstagare har haft eller, om han eller hon har varit frånvarande, skulle ha haft under avtalsperioden. Den tillämpade genomsnittliga arbetstidsminskningen anges i procent av ordinarie arbetstid."
    },
    {
      "provision_ref": "25:22",
      "chapter": "25",
      "section": "22",
      "content": "När den tillämpade genomsnittliga arbetstidsminskningen enligt 21 § fastställs för en arbetstagare, ska hänsyn tas endast till månader eller delar av månader under avtalsperioden för vilka preliminärt stöd har lämnats för honom eller henne. Den tillämpade genomsnittliga arbetstidsminskningen ska anses motsvara en nivå enligt 12 § om den är minst lika stor som det procenttal som anges där för respektive nivå. Tillämpad genomsnittlig löneminskning"
    },
    {
      "provision_ref": "25:23",
      "chapter": "25",
      "section": "23",
      "content": "Den tillämpade genomsnittliga löneminskningen under en avtalsperiod är den minskning av lönen som en arbetstagare har haft eller, om han eller hon har varit frånvarande, skulle ha haft under avtalsperioden. Den tillämpade genomsnittliga löneminskningen anges i procent av summan av ordinarie lön under avtalsperioden avrundat till närmaste heltal."
    },
    {
      "provision_ref": "25:24",
      "chapter": "25",
      "section": "24",
      "content": "När den tillämpade genomsnittliga löneminskningen enligt 23 § fastställs för en arbetstagare, ska hänsyn tas endast till månader eller delar av månader under avtalsperioden för vilka preliminärt stöd lämnats för honom eller henne. Den tillämpade genomsnittliga löneminskningen ska anses motsvara en nivå enligt 13 § om den är lika stor som det procenttal som anges där för respektive nivå. Återbetalningsskyldighet för allt preliminärt stöd i vissa fall"
    },
    {
      "provision_ref": "25:25",
      "chapter": "25",
      "section": "25",
      "content": "Arbetsgivaren är skyldig att betala tillbaka allt preliminärt stöd som har betalats ut för en arbetstagare under en avtalsperiod, om tillämpad genomsnittlig arbetstids- och löneminskning beräknat på de månader eller delar av månader under avtalsperioden för vilka preliminärt stöd lämnats för arbetstagarens deltagande i korttidsarbete inte motsvarar en och samma nivå enligt 12 och 13 §§. Detsamma gäller om något av angivna förhållanden inte har stöd i avtal enligt 15 eller 16 §. Beräkning av slutligt stöd om avtal justerats under avtalsperioden"
    },
    {
      "provision_ref": "25:26",
      "chapter": "25",
      "section": "26",
      "content": "En arbetsgivare som har fått preliminärt stöd är skyldig att betala tillbaka skillnaden mellan preliminärt stöd och slutligt stöd, om det preliminära stödet för en stödmånad har beräknats på en större arbetstidsminskning än den som följer av det avtal som vid avstämningstidpunkten gäller för stödmånaden. Slutligt stöd beräknas på motsvarande sätt som preliminärt stöd men baserat på den mindre arbetstidsminskningen."
    },
    {
      "provision_ref": "25:27",
      "chapter": "25",
      "section": "27",
      "content": "En arbetsgivare som har fått preliminärt stöd har rätt till ytterligare stöd motsvarande skillnaden mellan preliminärt stöd och slutligt stöd, om preliminärt stöd för en stödmånad har beräknats på en mindre arbetstidsminskning än den som följer av det avtal som vid avstämningstidpunkten gäller för stödmånaden. Slutligt stöd beräknas på motsvarande sätt som preliminärt stöd men baserat på den större arbetstidsminskningen. Ytterligare stöd får inte lämnas till en arbetsgivare som har näringsförbud eller skatte- och avgiftsskulder som har överlämnats till Kronofogdemyndigheten för indrivning, när frågan om sådant stöd prövas. Är arbetsgivaren en juridisk person, får den eller de fysiska personer som har ett betydande inflytande i verksamheten inte ha näringsförbud. Anmälan om avstämning"
    },
    {
      "provision_ref": "25:28",
      "chapter": "25",
      "section": "28",
      "content": "Arbetsgivaren ska ställa samman belopp som arbetsgivaren i förekommande fall är skyldig att betala tillbaka enligt 25 och 26 §§ och har rätt till enligt 27 § till ett nettobelopp."
    },
    {
      "provision_ref": "25:29",
      "chapter": "25",
      "section": "29",
      "content": "En arbetsgivare som är skyldig att göra en avstämning ska ge in en anmälan om avstämning. När preliminärt stöd har lämnats enligt 5 § ska anmälan ha kommit in till Skatteverket inom två kalendermånader från avstämningstidpunkten. När preliminärt stöd har lämnats enligt 5 a § ska anmälan ha kommit in till Skatteverket inom fyra veckor från avstämningstidpunkten. I anmälan ska det anges om arbetsgivaren är skyldig att betala tillbaka ett belopp efter sammanställning enligt 28 §. En arbetsgivare som efter sammanställning enligt 28 § har rätt till ytterligare stöd ska begära detta i anmälan om avstämning. I annat fall betalas inte något ytterligare stöd ut för avstämningsperioden. Om det finns särskilda skäl, ska anstånd med att ge in anmälan om avstämning medges. Om förhållandena har ändrats så att det inte längre finns förutsättningar för anståndet, ska anståndet återkallas. Lag (2022:138)."
    },
    {
      "provision_ref": "25:29 a",
      "chapter": "25",
      "section": "29 a",
      "content": "Om en anmälan om avstämning inte ges in i rätt tid, ska Skatteverket förelägga arbetsgivaren att inom en viss tid ge in en sådan anmälan. Lag (2022:138)."
    },
    {
      "provision_ref": "25:30",
      "chapter": "25",
      "section": "30",
      "content": "Om en anmälan om avstämning inte ges in efter föreläggande enligt 29 a §, är arbetsgivaren skyldig att betala tillbaka allt preliminärt stöd. Detsamma gäller en arbetsgivare som i anmälan inte anger återbetalningsskyldighet enligt 25 eller 26 § eller anger återbetalningsskyldighet med för lågt belopp. Arbetsgivaren ska helt eller delvis befrias från sin återbetalningsskyldighet, om det är uppenbart oskäligt att arbetsgivaren ska betala tillbaka allt preliminärt stöd. Lag (2021:938). Återbetalningsskyldighet för felaktiga utbetalningar"
    },
    {
      "provision_ref": "25:31",
      "chapter": "25",
      "section": "31",
      "content": "En arbetsgivare som genom att lämna oriktiga uppgifter eller på något annat sätt har förorsakat att stöd lämnats på felaktig grund eller med ett för högt belopp, är återbetalningsskyldig för det som har betalats ut för mycket. Om stöd i annat fall lämnats på felaktig grund eller med ett för högt belopp, är arbetsgivaren återbetalningsskyldig endast om denne har insett eller skäligen borde ha insett felet. Kreditering av skattekonto och återbetalning av stöd"
    },
    {
      "provision_ref": "25:32",
      "chapter": "25",
      "section": "32",
      "content": "Stöd enligt denna lag ska tillgodoföras arbetsgivaren genom kreditering på ett sådant skattekonto som avses i"
    },
    {
      "provision_ref": "25:33",
      "chapter": "25",
      "section": "33",
      "title": "Om en avstämning av skattekontot visar att det finns ett",
      "content": "Om en arbetsgivare är återbetalningsskyldig för stöd enligt denna lag, ska Skatteverket besluta att återkräva beloppet. Ett sådant beslut ska innehålla uppgift om det belopp som arbetsgivaren ska betala tillbaka och när beloppet senast ska betalas. Återbetalningen ska göras senast den sista dagen i månaden efter den månad då Skatteverket beslutat om återkrav. Om det finns särskilda skäl får Skatteverket besluta att återbetalning ska göras senast en annan dag. Det belopp som arbetsgivaren är skyldig att betala tillbaka ska återbetalas genom att sättas in på ett särskilt konto för återbetalning. Återbetalningen ska anses ha gjorts den dag då betalningen har bokförts på det särskilda kontot. Lag (2022:138)."
    },
    {
      "provision_ref": "25:33 a",
      "chapter": "25",
      "section": "33 a",
      "content": "Om ett belopp som har återkrävts inte betalas i rätt tid, ska dröjsmålsränta tas ut på det obetalda beloppet från och med dagen efter att stöd vid korttidsarbete tillgodoförts till och med den dag betalning sker. Dröjsmålsränta beräknas efter en räntesats som motsvarar basräntan enligt 65 kap. 3 § skatteförfarandelagen (2011:1244). Om det finns särskilda skäl, får Skatteverket helt eller delvis avstå från kravet på ränta. Lag (2022:138)."
    },
    {
      "provision_ref": "25:34",
      "chapter": "25",
      "section": "34",
      "content": "I fråga om stöd enligt denna lag gäller vad som sägs i skatteförfarandelagen (2011:1244) om 1. avräkning i 62 kap. 11-14 §§, 2. inbetalda belopp som inte har kunnat tillgodoräknas någon i"
    },
    {
      "provision_ref": "25:35",
      "chapter": "25",
      "section": "35",
      "title": "Kontroll",
      "content": "En arbetsgivare som har ansökt om eller fått stöd ska ge Skatteverket tillfälle att granska verksamheten med avseende på arbetsgivarens rätt till stöd och lämna de uppgifter som behövs för granskningen. Lag (2022:138)."
    },
    {
      "provision_ref": "25:36",
      "chapter": "25",
      "section": "36",
      "content": "Skatteverket får förelägga en arbetsgivare att fullgöra sina skyldigheter enligt 35 §. Ett föreläggande får förenas med vite. Ett föreläggande får dock inte förenas med vite om det finns anledning att anta att den som ska föreläggas har begått en gärning som är straffbelagd, och föreläggandet avser utredning av en fråga som har samband med den misstänkta gärningen. Lag (2022:138)."
    },
    {
      "provision_ref": "25:36 a",
      "chapter": "25",
      "section": "36 a",
      "content": "Skatteverket får besluta om kontrollbesök för att kontrollera att en arbetsgivare som har ansökt om eller fått stöd är berättigad till stöd. Kontrollbesök får bara genomföras i verksamhetslokaler och på annan plats där arbetsgivaren bedriver verksamhet. Kontrollbesök får dock inte genomföras i en lägenhet som är avsedd att helt eller till en inte oväsentlig del användas som bostad. Skatteverket får vid kontrollbesöket begära att en person som utför eller kan antas utföra arbetsuppgifter i verksamheten styrker sin identitet. Skatteverket får vid besöket även ställa frågor om verksamheten. De uppgifter som lämnas får kontrolleras mot uppgifterna i ansökan om preliminärt stöd och anmälan om avstämning. Den som ska kontrolleras behöver inte underrättas om beslutet före kontrollbesöket. Kontrollbesöket ska genomföras på ett sådant sätt att verksamheten inte hindras i onödan. Lag (2022:138). Handläggande myndighet"
    },
    {
      "provision_ref": "25:37",
      "chapter": "25",
      "section": "37",
      "content": "Frågor enligt denna lag, utom frågor som avses i 5, 6, 7 och 8 §§, prövas av Skatteverket. Skatteverket ska handlägga en ansökan om godkännande enligt 5 a § skyndsamt. Lag (2022:138). Överklagande"
    },
    {
      "provision_ref": "25:38",
      "chapter": "25",
      "section": "38",
      "content": "Beslut enligt denna lag överklagas till allmän förvaltningsdomstol. Prövningstillstånd krävs vid överklagande till kammarrätten. Beslut enligt 5, 6, 7, 8 och 36 a §§ samt beslut om sådant anstånd som avses i 63 kap. 23 § skatteförfarandelagen (2011:1244) får dock inte överklagas. Lag (2020:378). Övergångsbestämmelser 2020:207 1. Denna lag träder i kraft den 7 april 2020. 2. De nya bestämmelserna ska dock tillämpas för tid från och med den 16 mars 2020. 3. För stöd som lämnas enligt 5 a § ska följande gälla för stödmånader som infaller under perioden den 16 mars 2020 till och med den 31 december 2020: - Vid tillämpning av 13 § ska löneminskningen uppgå till 4, 6 respektive 7,5 procent om arbetstidsminskningen är 20, 40 respektive 60 procent. - Vid tillämpning av 17 § andra stycket ska preliminärt stöd lämnas med ett belopp som motsvarar 98,6 procent av underlaget i 17 § första stycket. - Bestämmelserna i 14 § ska inte tillämpas. För stöd som lämnas under uppsägningstid ska vid tillämpning av 13 § bortses från sådan ersättning som utgår till arbetstagaren för att arbetsgivaren ska uppfylla 12 § lagen (1982:80) om anställningsskydd. - Bestämmelserna i 3 § andra stycket 3 ska inte tillämpas. - Bestämmelserna i 11 § 3 ska inte tillämpas. 2020:1248 1. Denna lag träder i kraft den 1 januari 2021. 2. Bestämmelserna i den nya 17 a § tillämpas inte på kompetensinsatser som genomförts före ikraftträdandet. 2022:138 1. Denna lag träder i kraft den 1 april 2022. 2. Ärenden som har inletts hos Tillväxtverket genom en ansökan om godkännande som lämnats före ikraftträdandet handläggs enligt äldre föreskrifter. 2022:150 1. Denna lag träder i kraft den 1 april 2022. 2. Ärenden som har inletts hos Tillväxtverket före ikraftträdandet handläggs enligt äldre föreskrifter. 2022:154 1. Denna lag träder i kraft den 1 januari 2024. 2. Äldre bestämmelser gäller dock fortfarande för stöd som avser stödmånader till och med den 31 december 2023."
    }
  ]
}