{
  "id": "2013:407",
  "type": "statute",
  "title": "Lag (2013:407) om hälso- och sjukvård till vissa utlänningar som vistas i Sverige utan nödvändiga tillstånd",
  "status": "in_force",
  "issued_date": "2013-05-30",
  "url": "https://www.riksdagen.se/sv/dokument-och-lagar/dokument/svensk-forfattningssamling/sfs-2013-407",
  "provisions": [
    {
      "provision_ref": "1",
      "section": "1",
      "title": "Inledande bestämmelser",
      "content": "Denna lag innehåller bestämmelser om skyldighet för regioner att, utöver vad som följer av hälso- och sjukvårdslagen (2017:30) och tandvårdslagen (1985:125), erbjuda hälso- och sjukvård samt tandvård till vissa utlänningar som vistas inom en region utan att vara bosatta där. Lag (2019:958)."
    },
    {
      "provision_ref": "2",
      "section": "2",
      "content": "I lagen (2008:344) om hälso- och sjukvård åt asylsökande m.fl. finns bestämmelser om skyldighet för regioner att erbjuda hälso- och sjukvård samt tandvård åt bl.a. asylsökande, personer som beviljats uppehållstillstånd med tillfälligt skydd och personer som hålls i förvar. Lag (2019:958)."
    },
    {
      "provision_ref": "3",
      "section": "3",
      "content": "De föreskrifter som gäller för sådan vård som ges med stöd av hälso- och sjukvårdslagen (2017:30) och tandvårdslagen (1985:125) ska tillämpas även för vård som ges enligt denna lag, om inte något annat föreskrivs. Lag (2017:64). Personkrets"
    },
    {
      "provision_ref": "4",
      "section": "4",
      "content": "En regions skyldigheter enligt denna lag gäller endast för utlänningar som vistas inom regionen. Med region avses i denna lag även en kommun som inte ingår i en region. Lag (2019:958)."
    },
    {
      "provision_ref": "5",
      "section": "5",
      "content": "Denna lag omfattar utlänningar som vistas i Sverige utan stöd av myndighetsbeslut eller författning. Lagen omfattar dock inte utlänningar vars vistelse i Sverige är avsedd att vara tillfällig. Vårdens omfattning"
    },
    {
      "provision_ref": "6",
      "section": "6",
      "content": "En region ska erbjuda sådana utlänningar som avses i 5 § och som inte har fyllt 18 år vård i samma omfattning som erbjuds dem som är bosatta inom regionen. Lag (2019:958)."
    },
    {
      "provision_ref": "7",
      "section": "7",
      "content": "En region ska erbjuda sådana utlänningar som avses i 5 § och som har fyllt 18 år 1. vård som inte kan anstå, 2. mödrahälsovård, 3. vård vid abort, och 4. preventivmedelsrådgivning. Lag (2019:958)."
    },
    {
      "provision_ref": "8",
      "section": "8",
      "content": "En region får erbjuda utlänningar som har fyllt 18 år och som omfattas av denna lag vård utöver vad som följer av 7 §. Lag (2019:958). Läkemedel och andra varor"
    },
    {
      "provision_ref": "9",
      "section": "9",
      "content": "En region ska erbjuda utlänningar som omfattas av denna lag sådana läkemedel som ingår i läkemedelsförmånerna enligt lagen (2002:160) om läkemedelsförmåner m.m. En region ska även erbjuda utlänningar som omfattas av denna lag och som inte har fyllt 18 år sådana varor som avses i 18 § lagen om läkemedelsförmåner m.m. Första stycket gäller endast de läkemedel och andra varor som förskrivs i samband med vård som ges med stöd av denna lag. Lag (2019:958). Hälsoundersökning"
    },
    {
      "provision_ref": "10",
      "section": "10",
      "content": "En region ska erbjuda utlänningar som omfattas av denna lag en hälsoundersökning, om det inte är uppenbart obehövligt. Regeringen eller den myndighet som regeringen bestämmer meddelar närmare föreskrifter om sådana hälsoundersökningar. Lag (2019:958). Avgifter"
    },
    {
      "provision_ref": "11",
      "section": "11",
      "content": "Regeringen får meddela föreskrifter om vårdavgifter samt avgifter för läkemedel och andra varor enligt denna lag. Lag (2016:524)."
    }
  ]
}