{
  "id": "2025:95",
  "type": "statute",
  "title": "Lag (2025:95) om användning av förnybara och koldioxidsnåla bränslen för sjötransport",
  "status": "in_force",
  "issued_date": "2025-02-20",
  "url": "https://www.riksdagen.se/sv/dokument-och-lagar/dokument/svensk-forfattningssamling/sfs-2025-95",
  "provisions": [
    {
      "provision_ref": "1",
      "section": "1",
      "title": "Lagen kompletterar en EU-förordning",
      "content": "I Europaparlamentets och rådets förordning (EU) 2023/1805 av den 13 september 2023 om användning av förnybara och koldioxidsnåla bränslen för sjötransport och om ändring av direktiv 2009/16/EG finns bestämmelser om fartygs energianvändning, om straffavgift som ska betalas när bestämmelserna inte följs och om skyldighet att ha dokument som visar att ett fartyg uppfyller kraven eller att straffavgiften har betalats. Denna lag kompletterar EU-förordningen. Ordförklaringar"
    },
    {
      "provision_ref": "2",
      "section": "2",
      "content": "I denna lag avses med EU-förordningen: Europaparlamentets och rådets förordning (EU) 2023/1805, i den ursprungliga lydelsen, företaget: det företag som ansvarar för ett fartyg på det sätt som följer av definitionen av företag i artikel 3.13 i EU- förordningen, straffavgift: en avgift som avses i artikel 23 i EU- förordningen, och utsläppshandelsdirektivet: Europaparlamentets och rådets direktiv 2003/87/EG av den 13 oktober 2003 om ett system för handel med utsläppsrätter för växthusgaser inom gemenskapen och om ändring av rådets direktiv 96/61/EG, i lydelsen enligt direktiv (EU) 2023/959."
    },
    {
      "provision_ref": "3",
      "section": "3",
      "content": "Med kontrollör, kontrollperiod, regelvidrigt hamnanlöp, rapporteringsperiod och överensstämmelseunderskott avses i denna lag detsamma som i EU-förordningen. Prövning av frågor om straffavgift"
    },
    {
      "provision_ref": "4",
      "section": "4",
      "content": "När det för ett fartyg har registrerats ett överensstämmelseunderskott enligt artikel 23.1 i EU- förordningen eller minst ett regelvidrigt hamnanlöp enligt artikel 23.4 i EU-förordningen ska den myndighet som regeringen bestämmer pröva om företaget ska påföras en straffavgift, om företaget har svensk anknytning genom att det 1. är registrerat i Sverige, 2. är registrerat i ett land utanför Europeiska unionen och ansvarar för ett eller flera fartyg som under de fyra närmast föregående rapporteringsperioderna har gjort en eller flera resor som omfattas av artikel 3ga i utsläppshandelsdirektivet där dessa fartygs sammanlagda hamnanlöp uppskattas vara fler i Sverige än i något annat EU-land, eller 3. är registrerat i ett land utanför Europeiska unionen, inte omfattas av 2 men ansvarar för ett eller flera fartyg som i Sverige har påbörjat eller avslutat sin första resa som omfattas av artikel 3ga i utsläppshandelsdirektivet. När företaget har en sådan anknytning till Sverige som avses i första stycket 3 ska prövning dock inte ske om överensstämmelseunderskottet har medfört skyldighet att betala straffavgift i ett annat land inom Europeiska unionen. Prövning av frågor om kontrollörers beräkningar och åtgärder"
    },
    {
      "provision_ref": "5",
      "section": "5",
      "content": "En ansökan om prövning av en kontrollörs beräkningar eller åtgärder enligt artikel 26.1 i EU-förordningen prövas av den myndighet som regeringen bestämmer. Betalning av straffavgift"
    },
    {
      "provision_ref": "6",
      "section": "6",
      "content": "Ett beslut enligt denna lag att påföra straffavgift får verkställas enligt utsökningsbalken även om beslutet inte har fått laga kraft."
    },
    {
      "provision_ref": "7",
      "section": "7",
      "content": "Straffavgiften ska betalas till den myndighet som regeringen bestämmer."
    },
    {
      "provision_ref": "8",
      "section": "8",
      "content": "Om straffavgiften inte har betalats senast den 30 juni under kontrollperioden, ska den obetalda avgiften lämnas för indrivning enligt lagen (1993:891) om indrivning av statliga fordringar m.m."
    },
    {
      "provision_ref": "9",
      "section": "9",
      "content": "Straffavgiften tillfaller staten. Sanktionsavgifter"
    },
    {
      "provision_ref": "10",
      "section": "10",
      "content": "Regeringen får meddela föreskrifter om sanktionsavgifter för överträdelser av EU-förordningen eller av rättsakter som har antagits med stöd av förordningen, i de fall då överträdelserna inte kan leda till straffavgift. Sanktionsavgiftens storlek för en överträdelse ska framgå av föreskrifterna och vara minst 1 000 kronor och högst 100 000 kronor för varje fartyg som omfattas av överträdelsen. När avgiftens storlek för en viss överträdelse bestäms i föreskrifterna ska hänsyn tas till överträdelsens allvar och betydelsen av den bestämmelse som överträdelsen avser. Tillsyn"
    },
    {
      "provision_ref": "11",
      "section": "11",
      "content": "Den myndighet som regeringen bestämmer utövar tillsyn över att EU-förordningen och rättsakter som har antagits med stöd av förordningen följs."
    },
    {
      "provision_ref": "12",
      "section": "12",
      "content": "En myndighet som utövar tillsyn får besluta de förelägganden som behövs för tillsynen och för att de som omfattas av tillsynen ska fullgöra sina skyldigheter enligt EU-förordningen och de rättsakter som har antagits med stöd av förordningen. Avgifter för myndigheters kostnader"
    },
    {
      "provision_ref": "13",
      "section": "13",
      "content": "Regeringen eller den myndighet som regeringen bestämmer får meddela föreskrifter om avgifter för myndigheters kostnader för tillsyn enligt 1. denna lag eller föreskrifter som har meddelats i anslutning till lagen, och 2. EU-förordningen eller rättsakter som har antagits med stöd av EU-förordningen. Överklagande"
    },
    {
      "provision_ref": "14",
      "section": "14",
      "content": "Följande beslut får överklagas till allmän förvaltningsdomstol: 1. beslut att påföra straffavgift enligt 4 §, 2. beslut i frågor om en kontrollörs beräkningar och åtgärder enligt 5 §, och 3. beslut om förelägganden enligt 12 §. Övriga beslut får inte överklagas. Prövningstillstånd krävs vid överklagande till kammarrätten."
    }
  ]
}