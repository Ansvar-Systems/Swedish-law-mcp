{
  "id": "2020:474",
  "type": "statute",
  "title": "Lag (2020:474) om skyldighet för kreditinstitut och försäkringsgivare att lämna vissa uppgifter till Arbetsförmedlingen",
  "status": "in_force",
  "issued_date": "2020-06-04",
  "url": "https://www.riksdagen.se/sv/dokument-och-lagar/dokument/svensk-forfattningssamling/sfs-2020-474",
  "provisions": [
    {
      "provision_ref": "1",
      "section": "1",
      "title": "Definitioner",
      "content": "I denna lag betyder 1. kreditinstitut: kreditinstitut enligt lagen (2004:297) om bank- och finansieringsrörelse samt ett utländskt kreditinstitut enligt den lagen om institutet har filial i Sverige, och 2. försäkringsgivare: försäkringsföretag enligt försäkringsrörelselagen (2010:2043), tjänstepensionsföretag enligt lagen (2019:742) om tjänstepensionsföretag samt EES- försäkringsgivare och försäkringsgivare från tredjeland enligt lagen (1998:293) om utländska försäkringsgivares och tjänstepensionsinstituts verksamhet i Sverige. Kreditinstituts skyldighet att lämna uppgifter"
    },
    {
      "provision_ref": "2",
      "section": "2",
      "content": "Ett kreditinstitut ska på begäran lämna uppgifter till Arbetsförmedlingen om en arbetsgivares förhållande till institutet, om uppgifterna behövs för att kontrollera om lön har betalats ut till den som har en anställning med ekonomiskt stöd beslutat av Arbetsförmedlingen och i sådant fall med vilket belopp. Ett kreditinstitut ska på begäran också lämna uppgifter till Arbetsförmedlingen om vilket förhållande till institutet en enskild med en sådan anställning som avses i första stycket har, om uppgifterna behövs för att fastställa om personen är innehavare av ett visst konto. Försäkringsgivares skyldighet att lämna uppgifter"
    },
    {
      "provision_ref": "3",
      "section": "3",
      "content": "En försäkringsgivare ska på begäran lämna uppgifter till Arbetsförmedlingen om en enskilds förhållande till företaget, om uppgifterna behövs för att kontrollera om den som har en anställning med ekonomiskt stöd beslutat av Arbetsförmedlingen omfattas av någon försäkring. Hur uppgifterna ska lämnas"
    },
    {
      "provision_ref": "4",
      "section": "4",
      "content": "De uppgifter som ska lämnas enligt denna lag ska utan dröjsmål lämnas elektroniskt. Regeringen eller den myndighet som regeringen bestämmer får meddela ytterligare föreskrifter om hur uppgifterna ska lämnas."
    }
  ]
}