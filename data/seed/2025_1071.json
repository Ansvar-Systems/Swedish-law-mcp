{
  "id": "2025:1071",
  "type": "statute",
  "title": "Lag (2025:1071) med kompletterande bestämmelser till EU-förordningen om batterier",
  "status": "in_force",
  "issued_date": "2025-11-13",
  "url": "https://www.riksdagen.se/sv/dokument-och-lagar/dokument/svensk-forfattningssamling/sfs-2025-1071",
  "provisions": [
    {
      "provision_ref": "1",
      "section": "1",
      "content": "Denna lag kompletterar Europaparlamentets och rådets förordning (EU) nr 2023/1542 av den 12 juli 2023 om batterier och förbrukade batterier, om ändring av direktiv 2008/98/EG och förordning (EU) 2019/1020 och om upphävande av direktiv 2006/66/EG (EU-förordningen om batterier). Bestämmelser om marknadskontroll finns även i Europaparlamentets och rådets förordning (EU) 2019/1020 av den 20 juni 2019 om marknadskontroll och överensstämmelse för produkter och om ändring av direktiv 2004/42/EG och förordningarna (EG) nr 765/2008 och (EU) nr 305/2011."
    },
    {
      "provision_ref": "2",
      "section": "2",
      "content": "Ord och uttryck som används i denna lag har samma betydelse som i EU-förordningen om batterier. Marknadskontroll"
    },
    {
      "provision_ref": "3",
      "section": "3",
      "content": "Den myndighet som regeringen bestämmer är marknadskontrollmyndighet."
    },
    {
      "provision_ref": "4",
      "section": "4",
      "content": "Om en marknadskontrollmyndighet har befogenhet att vidta åtgärder för att utöva kontroll både enligt denna lag och enligt miljöbalken, ska denna lag tillämpas."
    },
    {
      "provision_ref": "5",
      "section": "5",
      "content": "Vid marknadskontroll enligt förordning (EU) 2019/1020 får marknadskontrollmyndigheten enligt 1. artikel 14.4 a-14.4 c kräva att ekonomiska aktörer ska tillhandahålla handlingar, specifikationer, data eller uppgifter, 2. artikel 14.4 d utföra oanmälda inspektioner på plats och fysiska kontroller av produkter, 3. artikel 14.4 e kräva tillträde till lokaler, mark eller transportmedel, 4. artikel 14.4 f inleda undersökningar på eget initiativ, 5. artikel 14.4 g kräva att ekonomiska aktörer ska vidta lämpliga åtgärder för att åtgärda en bristande överensstämmelse eller för att eliminera en risk, 6. artikel 14.4 h själv vidta lämpliga åtgärder för att få en bristande överensstämmelse att upphöra eller för att eliminera en risk, 7. artikel 14.4 j införskaffa, inspektera och demontera varuprover, och 8. artikel 14.4 k kräva att innehåll ska avlägsnas från ett onlinegränssnitt, att en varning ska visas där eller att åtkomsten till onlinegränssnittet ska begränsas. Befogenheten enligt första stycket 8 gäller inte i fråga om databaser som omfattas av tryckfrihetsförordningens eller yttrandefrihetsgrundlagens skydd. När ändrade förhållanden ger anledning till det, ska marknadskontroll-myndigheten besluta att ett krav enligt första stycket 8 inte längre ska gälla."
    },
    {
      "provision_ref": "6",
      "section": "6",
      "content": "Om en ekonomisk aktör inte vidtar nödvändiga åtgärder för att fullgöra sina skyldigheter enligt artikel 48-50 i EU- förordningen om batterier, och bristen är allvarlig, får marknadskontrollmyndigheten besluta att ett batteri som har tillhandahållits på marknaden i Sverige ska dras tillbaka från marknaden eller återkallas."
    },
    {
      "provision_ref": "7",
      "section": "7",
      "content": "Marknadskontrollmyndigheten får införskaffa ett varuprov under dold identitet enligt artikel 14.4 j i förordning (EU) 2019/1020 endast om det är nödvändigt för att syftet med kontrollen ska uppnås. Myndigheten ska underrätta den ekonomiska aktören om att ett varuprov har införskaffats under dold identitet, så snart det går utan att syftet går förlorat."
    },
    {
      "provision_ref": "8",
      "section": "8",
      "content": "Marknadskontrollmyndigheten ska ersätta en ekonomisk aktör för varuprover, om det finns särskilda skäl för det."
    },
    {
      "provision_ref": "9",
      "section": "9",
      "content": "Marknadskontrollmyndigheten får vid marknadskontroll besluta de förelägganden som behövs i ett enskilt fall för att EU-förordningen om batterier och förordning (EU) 2019/1020 ska följas. Ett föreläggande får förenas med vite. Marknadskontrollmyndigheten får bestämma att beslutet ska gälla omedelbart även om det överklagas. Hjälp från Polismyndigheten"
    },
    {
      "provision_ref": "10",
      "section": "10",
      "content": "Polismyndigheten ska på begäran av marknadskontrollmyndigheten lämna den hjälp som behövs när myndigheten vidtar åtgärder enligt 5 §, om 1. det på grund av särskilda omständigheter kan befaras att åtgärden inte kan utföras utan att en polismans särskilda befogenheter enligt 10 § polislagen (1984:387) behöver tillgripas, eller 2. det annars finns synnerliga skäl. Tystnadsplikt"
    },
    {
      "provision_ref": "11",
      "section": "11",
      "content": "Den som har tagit befattning med ett ärende som gäller marknadskontroll enligt denna lag får inte obehörigen röja eller utnyttja vad han eller hon har fått veta om någons affärs- eller driftförhållanden. I det allmännas verksamhet tillämpas i stället offentlighets- och sekretesslagen (2009:400). Överklagande"
    },
    {
      "provision_ref": "12",
      "section": "12",
      "content": "Beslut enligt denna lag får överklagas till mark- och miljödomstolen."
    },
    {
      "provision_ref": "13",
      "section": "13",
      "content": "Bestämmelser om överklagande av mark- och miljödomstolens domar och beslut finns i 1 kap. 2 § första stycket och 5 kap. lagen (2010:921) om mark- och miljödomstolar."
    }
  ]
}