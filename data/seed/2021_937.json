{
  "id": "2021:937",
  "type": "statute",
  "title": "Lag (2021:937) om ny anmälan om avstämning av stöd vid korttidsarbete",
  "status": "in_force",
  "issued_date": "2021-10-22",
  "url": "https://www.riksdagen.se/sv/dokument-och-lagar/dokument/svensk-forfattningssamling/sfs-2021-937",
  "provisions": [
    {
      "provision_ref": "1",
      "section": "1",
      "title": "Tillämpningsområde",
      "content": "Denna lag gäller för preliminärt stöd vid korttidsarbete som 1. har lämnats efter godkännande av Tillväxtverket enligt 5 a § lagen (2013:948) om stöd vid korttidsarbete, och 2. avser stödmånader under perioden 16 mars 2020-30 juni 2021. Ny anmälan om avstämning"
    },
    {
      "provision_ref": "2",
      "section": "2",
      "content": "En arbetsgivare som har fått ett beslut om återbetalning av preliminärt stöd enligt 30 § lagen (2013:948) om stöd vid korttidsarbete får ge in en ny anmälan om avstämning, under förutsättning att 1. grunden för beslutet om återbetalning är att anmälan om avstämning inte har getts in i rätt tid, och 2. beslutet om återbetalning har fått laga kraft."
    },
    {
      "provision_ref": "3",
      "section": "3",
      "content": "En ny anmälan om avstämning ska ges in till Tillväxtverket senast den 30 april 2022 och omfatta de stödmånader som beslutet om återbetalning avser."
    },
    {
      "provision_ref": "4",
      "section": "4",
      "content": "Arbetsgivaren ska i anmälan om avstämning ställa samman de belopp som arbetsgivaren inte har rätt till enligt 6 § och har rätt till enligt 7 och 8 §§ till ett nettobelopp. Avstämning av preliminärt stöd"
    },
    {
      "provision_ref": "5",
      "section": "5",
      "content": "Vad som föreskrivs om avstämning av preliminärt stöd i 20-24 §§ lagen (2013:948) om stöd vid korttidsarbete ska också gälla vid en ny anmälan om avstämning enligt denna lag."
    },
    {
      "provision_ref": "6",
      "section": "6",
      "content": "Om arbetsgivaren vid tillämpning av 25 § lagen (2013:948) om stöd vid korttidsarbete skulle ha varit skyldig att betala tillbaka det preliminära stöd som har betalats ut för en arbetstagare under en avtalsperiod, har arbetsgivaren inte rätt till slutligt stöd för arbetstagaren."
    },
    {
      "provision_ref": "7",
      "section": "7",
      "content": "Om det preliminära stödet för en stödmånad har beräknats på en större arbetstidsminskning än den som följer av det avtal som vid avstämningstidpunkten gäller för stödmånaden, ska det slutliga stödet beräknas på motsvarande sätt som preliminärt stöd enligt 17 § lagen (2013:948) om stöd vid korttidsarbete men baserat på den mindre arbetstidsminskningen."
    },
    {
      "provision_ref": "8",
      "section": "8",
      "content": "Om det preliminära stödet för en stödmånad har beräknats på en mindre arbetstidsminskning än den som följer av det avtal som vid avstämningstidpunkten gäller för stödmånaden, ska det slutliga stödet beräknas på motsvarande sätt som preliminärt stöd enligt 17 § lagen (2013:948) om stöd vid korttidsarbete men baserat på den större arbetstidsminskningen. Arbetsgivaren har då rätt till ytterligare stöd motsvarande skillnaden mellan preliminärt stöd och slutligt stöd. Ytterligare stöd får inte lämnas till en arbetsgivare som har näringsförbud eller skatte- och avgiftsskulder som har överlämnats till Kronofogdemyndigheten för indrivning, när frågan om ytterligare stöd prövas. Om arbetsgivaren är en juridisk person, får den eller de fysiska personer som har ett betydande inflytande i verksamheten inte ha näringsförbud. Betalning av slutligt stöd"
    },
    {
      "provision_ref": "9",
      "section": "9",
      "content": "Om arbetsgivaren efter en ny anmälan om avstämning har rätt till slutligt stöd, ska det stödet betalas ut till arbetsgivaren. Om arbetsgivaren inte har betalat tillbaka det preliminära stödet, ska i stället fordran på återbetalningsbeloppet minskas med det slutliga stödet. Om arbetsgivaren har rätt till ytterligare stöd, ska även det stödet betalas ut. Slutligt stöd och ytterligare stöd ska dock inte lämnas för en stödmånad i den utsträckning sådant stöd redan har lämnats för den aktuella månaden. Återbetalningsskyldighet och kontroll"
    },
    {
      "provision_ref": "10",
      "section": "10",
      "content": "Vad som föreskrivs om återbetalningsskyldighet och kontroll i 31 och 35-36 a §§ lagen (2013:948) om stöd vid korttidsarbete ska också gälla i ärenden enligt denna lag. Handläggande myndighet"
    },
    {
      "provision_ref": "11",
      "section": "11",
      "content": "Tillväxtverket prövar frågor enligt denna lag. Överklagande"
    },
    {
      "provision_ref": "12",
      "section": "12",
      "content": "Beslut enligt denna lag får överklagas till allmän förvaltningsdomstol. Beslut om sådant kontrollbesök som avses i 36 a § lagen (2013:948) om stöd vid korttidsarbete får inte överklagas. Prövningstillstånd krävs vid överklagande till kammarrätten. Övergångsbestämmelser 2021:937 1. Denna lag träder i kraft den 1 januari 2022. 2. Lagen upphör att gälla vid utgången av 2022. 3. Den upphävda lagen gäller dock fortfarande för ansökningar som har getts in till Tillväxtverket före den 1 maj 2022."
    }
  ]
}