{
  "id": "2017:473",
  "type": "statute",
  "title": "Lag (2017:473) med kompletterande bestämmelser till 2015 års insolvensförordning",
  "status": "in_force",
  "issued_date": "2017-05-24",
  "url": "https://www.riksdagen.se/sv/dokument-och-lagar/dokument/svensk-forfattningssamling/sfs-2017-473",
  "provisions": [
    {
      "provision_ref": "1",
      "section": "1",
      "title": "Lagens innehåll",
      "content": "Denna lag innehåller kompletterande bestämmelser till Europaparlamentets och rådets förordning (EU) 2015/848 av den 20 maj 2015 om insolvensförfaranden (2015 års insolvensförordning). Insolvensförfaranden"
    },
    {
      "provision_ref": "2",
      "section": "2",
      "content": "Insolvensförfaranden i Sverige är enligt 2015 års insolvensförordning konkurs, företagsrekonstruktion, skuldsanering och F-skuldsanering. Ansökan om att inleda ett insolvensförfarande"
    },
    {
      "provision_ref": "3",
      "section": "3",
      "content": "En ansökan om konkurs eller företagsrekonstruktion ska anses avse ett förfarande enligt artikel 3.1 i 2015 års insolvensförordning (huvudinsolvensförfarande), om det inte anges att den avser ett förfarande enligt artikel 3.2 i förordningen (territoriellt insolvensförfarande). En ansökan om skuldsanering eller F-skuldsanering ska anses avse ett huvudinsolvensförfarande."
    },
    {
      "provision_ref": "4",
      "section": "4",
      "content": "Sökanden ska i en ansökan om konkurs eller företagsrekonstruktion ange och styrka de omständigheter som ligger till grund för svensk domstols behörighet och för det förfarande enligt 2015 års insolvensförordning som ansökan avser. En ansökan ska avvisas, om de omständigheter som anges i första stycket inte framgår av ansökan och sökanden inte följer ett föreläggande att avhjälpa bristen. Kungörande och registrering av utländska insolvensförfaranden"
    },
    {
      "provision_ref": "5",
      "section": "5",
      "content": "Vid ett offentliggörande enligt artikel 28 i 2015 års insolvensförordning ska beslutet anmälas till Bolagsverket för kungörande i Post- och Inrikes Tidningar."
    },
    {
      "provision_ref": "6",
      "section": "6",
      "content": "Ett beslut om att inleda ett insolvensförfarande som har meddelats i en annan medlemsstat ska registreras i enlighet med vad som gäller i fråga om anteckning av beslut om konkurs i offentliga register, om beslutet avser en gäldenär med ett driftställe som har registrerats i filialregistret eller en gäldenär som har fast egendom i Sverige. Även i andra fall än som avses i första stycket får ett beslut om att inleda ett insolvensförfarande som har meddelats i en annan medlemsstat registreras i enlighet med vad som gäller i fråga om anteckning av beslut om konkurs i offentliga register. Beslut som avses i första och andra styckena ska anmälas till Bolagsverket, som ska underrätta den som för respektive register."
    },
    {
      "provision_ref": "7",
      "section": "7",
      "content": "Regeringen eller den myndighet som regeringen bestämmer får meddela föreskrifter om vad som ska framgå av en anmälan enligt 5 och 6 §§. Bolagsverket ska ta ut avgifter i ärenden enligt 5 och 6 §§. Regeringen får meddela föreskrifter om avgifternas storlek. Underrättelse till borgenärer i andra medlemsstater"
    },
    {
      "provision_ref": "8",
      "section": "8",
      "content": "Underrättelseskyldigheten enligt artikel 54 i 2015 års insolvensförordning ska fullgöras av - konkursförvaltaren, i ett ärende om konkurs, - rekonstruktören, i ett ärende om företagsrekonstruktion, eller - Kronofogdemyndigheten, i ett ärende om skuldsanering eller F-skuldsanering. Åtagande för att undvika ett sekundärt insolvensförfarande"
    },
    {
      "provision_ref": "9",
      "section": "9",
      "content": "Ett åtagande enligt artikel 36 i 2015 års insolvensförordning ska anses vara godkänt av borgenärerna, om tre femtedelar av de röstande har godkänt åtagandet och deras fordringar uppgår till tre femtedelar av de röstberättigande fordringarnas sammanlagda belopp. Samordningsförfarande för en koncern"
    },
    {
      "provision_ref": "10",
      "section": "10",
      "content": "Vid domstolens handläggning av en begäran om att inleda ett samordningsförfarande för en koncern enligt artikel 61 i 2015 års insolvensförordning och frågor som har anknytning till att ett samordningsförfarande har inletts ska lagen (1996:242) om domstolsärenden tillämpas, om inte något annat följer av 2015 års insolvensförordning. Domstolens beslut i frågor som avses i första stycket får överklagas för sig."
    },
    {
      "provision_ref": "11",
      "section": "11",
      "content": "Om en förvaltare är missnöjd med en samordnares beslut enligt artikel 69 i 2015 års insolvensförordning, får förvaltaren begära domstolens prövning av beslutet. Begäran ska göras till den tingsrätt som samordningsförfarandet har inletts vid inom tre veckor från det att förvaltaren fick del av beslutet. Reservforum för en talan som har nära samband med insolvensförfarandet"
    },
    {
      "provision_ref": "12",
      "section": "12",
      "content": "Om det finns svensk domsrätt enligt artikel 6 i 2015 års insolvensförordning och någon annan behörig domstol saknas, är behörig domstol 1. den tingsrätt som insolvensförfarandet har inletts vid, eller 2. om insolvensförfarandet inte inleds vid domstol, den tingsrätt som ett beslut om att inleda insolvensförfarandet kan överklagas till. Insolvensregister"
    },
    {
      "provision_ref": "13",
      "section": "13",
      "content": "Insolvensförfaranden enligt 2015 års insolvensförordning som inleds i Sverige ska registreras i insolvensregister. Bolagsverket ska föra ett insolvensregister över konkurser och ett insolvensregister över företagsrekonstruktioner. Kronofogdemyndigheten ska föra ett insolvensregister över skuldsaneringar och F-skuldsaneringar. Lag (2019:255)."
    },
    {
      "provision_ref": "14",
      "section": "14",
      "content": "I insolvensregistren ska beslut om att inleda ett insolvensförfarande och andra uppgifter om förfarandet registreras. Lag (2019:255)."
    },
    {
      "provision_ref": "15",
      "section": "15",
      "content": "Insolvensregistren får användas för att göra uppgifterna i registren tillgängliga i enlighet med 2015 års insolvensförordning och för att i övrigt lämna upplysningar om insolvensförfaranden till den som begär det. Insolvensregistret över konkurser får användas för uppföljning av och tillsyn över de övriga register som Bolagsverket för. Lag (2019:255)."
    },
    {
      "provision_ref": "16",
      "section": "16",
      "content": "En uppgift i insolvensregistret över konkurser ska gallras fem år efter den dag då konkursen avslutades eller konkursbeslutet upphävdes. Lag (2019:255)."
    },
    {
      "provision_ref": "17",
      "section": "17",
      "content": "En uppgift i insolvensregistret över företagsrekonstruktioner ska gallras fem år efter den dag då företagsrekonstruktionen upphörde eller beslutet om företagsrekonstruktion upphävdes. Lag (2019:255)."
    },
    {
      "provision_ref": "18",
      "section": "18",
      "content": "En uppgift i insolvensregistret över skuldsaneringar och F-skuldsaneringar ska gallras fem år efter den dag då inledandebeslutet meddelades eller, om uppgiften gäller F- skuldsanering, tre år efter den dagen. Om en betalningsplan löper ut senare, ska dock uppgiften gallras den dag då planen löper ut. Om ett beslut om att inleda skuldsanering eller F- skuldsanering upphävs eller om skuldsanering eller F-skuldsanering inte beviljas, ska uppgiften gallras redan när det beslut som avslutar ärendet får laga kraft. Detsamma gäller om ett ärende om skuldsanering eller F-skuldsanering avskrivs eller om en beslutad skuldsanering eller F- skuldsanering upphävs efter omprövning. Lag (2019:255). Övergångsbestämmelser 2017:473 1. Denna lag träder i kraft den 26 juni 2017. 2. Genom lagen upphävs lagen (2005:1046) med kompletterande bestämmelser till insolvensförordningen. 3. Den upphävda lagen gäller dock fortfarande för insolvensförfaranden som har inletts före ikraftträdandet och som omfattas av rådets förordning (EG) nr 1346/2000 av den 29 maj 2000 om insolvensförfaranden. 2019:255 1. Denna lag träder i kraft den 1 juni 2019. 2. Lagen tillämpas inte på insolvensförfaranden som har inletts före ikraftträdandet."
    }
  ]
}