{
  "id": "2019:1274",
  "type": "statute",
  "title": "Lag (2019:1274) om skatt på avfall som förbränns",
  "status": "repealed",
  "issued_date": "2019-12-11",
  "url": "https://www.riksdagen.se/sv/dokument-och-lagar/dokument/svensk-forfattningssamling/sfs-2019-1274",
  "description": "Upphävd 2023-01-01 genom SFS 2022:1778",
  "provisions": [
    {
      "provision_ref": "1",
      "section": "1",
      "title": "Lagens tillämpningsområde",
      "content": "Skatt ska betalas till staten enligt denna lag för avfall som förs in till en avfallsförbränningsanläggning eller en samförbränningsanläggning. Med avfall avses detsamma som i 15 kap. 1 § miljöbalken (1998:808)."
    },
    {
      "provision_ref": "2",
      "section": "2",
      "content": "Med avfallsförbränningsanläggning avses en förbränningsanläggning 1. som är avsedd för avfallsförbränning med eller utan återvinning av alstrad energi, 2. där förbränning av avfall sker på ett sådant sätt att det huvudsakliga ändamålet med anläggningen inte kan anses vara produktion av energi eller material, 3. där mer än 40 procent av den alstrade värmen kommer från förbränning av farligt avfall, eller 4. där det förbränns annat kommunalt avfall än avfall som omfattas av någon av avfallstyperna i underkapitel 20 01 och är källsorterat eller i underkapitel 20 02, enligt bilagan till kommissionens beslut 2000/532/EG av den 3 maj 2000 om ersättning av beslut 94/3/EG om en förteckning över avfall i enlighet med artikel 1 a i rådets direktiv 75/442/EEG om avfall, och rådets beslut 94/904/EG om upprättande av en förteckning över farligt avfall i enlighet med artikel 1.4 i rådets direktiv 91/689/EEG om farligt avfall, i lydelsen enligt kommissionens beslut 2014/955/EU. Lag (2020:604)."
    },
    {
      "provision_ref": "3",
      "section": "3",
      "content": "Med samförbränningsanläggning avses en förbränningsanläggning som 1. huvudsakligen är avsedd för produktion av energi eller material men där avfall används som normalt bränsle eller tillskottsbränsle eller värmebehandlas i syfte att kunna bortskaffas, och 2. inte är en avfallsförbränningsanläggning."
    },
    {
      "provision_ref": "4",
      "section": "4",
      "content": "Med förbränningsanläggning avses en stationär eller mobil teknisk anläggning där avfall förbränns. I en förbränningsanläggning enligt denna lag ingår 1. hela anläggningen och det område som hör till anläggningen med samtliga förbränningslinjer, utrymmen, utrustning och system som hör samman med avfallets behandling, och 2. allt i anläggningen som hör samman med termisk behandling av avfallet genom oxidering eller genom en förbränningsprocess som följer därefter."
    },
    {
      "provision_ref": "5",
      "section": "5",
      "content": "Med avfallsförbränning avses värmebehandling av avfall genom oxidation eller andra värmebehandlingsprocesser som pyrolys, förgasning eller plasmaprocess, i den utsträckning som ämnena från behandlingen sedan förbränns."
    },
    {
      "provision_ref": "5 a",
      "section": "5 a",
      "content": "Med kommunalt avfall avses detsamma som i 15 kap. 3 § miljöbalken. Lag (2020:604). Undantag från skatteplikt"
    },
    {
      "provision_ref": "6",
      "section": "6",
      "content": "Skatt enligt denna lag ska inte betalas för 1. farligt avfall som förs in till en anläggning, 2. biobränsle som förs in till en anläggning, 3. animaliska biprodukter som förs in till en anläggning, eller 4. avfall som förs in till en samförbränningsanläggning som huvudsakligen producerar material och där avfallsförbränning ingår i produktionen av materialet, under förutsättning att materialet innehåller en del av avfallet eller dess restprodukter."
    },
    {
      "provision_ref": "7",
      "section": "7",
      "content": "Med farligt avfall avses avfall med minst en av de farliga egenskaper som förtecknas i bilaga III till Europaparlamentets och rådets direktiv 2008/98/EG av den 19 november 2008 om avfall och om upphävande av vissa direktiv, i lydelsen enligt kommissionens förordning (EU) nr 1357/2014."
    },
    {
      "provision_ref": "8",
      "section": "8",
      "content": "Med biobränsle avses material av biologiskt ursprung som används som bränsle. Med biobränsle avses dock inte 1. fossila material, 2. osorterat avfall, oavsett innehåll, eller 3. föremål eller ämne som avses i 2 men som har upphört att vara avfall efter en hantering som innebär återvinning."
    },
    {
      "provision_ref": "9",
      "section": "9",
      "content": "Med animaliska biprodukter avses de produkter som definieras som kategori 1-material och kategori 2-material i Europaparlamentets och rådets förordning (EG) nr 1069/2009 av den 21 oktober 2009 om hälsobestämmelser för animaliska biprodukter och därav framställda produkter som inte är avsedda att användas som livsmedel och om upphävande av förordning (EG) nr 1774/2002 (förordning om animaliska biprodukter), i lydelsen enligt Europaparlamentets och rådets direktiv 2010/63/EU. Vem som är skattskyldig"
    },
    {
      "provision_ref": "10",
      "section": "10",
      "content": "Skattskyldig enligt denna lag är den som bedriver verksamheten på en avfallsförbränningsanläggning eller på en samförbränningsanläggning. Skattskyldighetens inträde"
    },
    {
      "provision_ref": "11",
      "section": "11",
      "content": "Skyldighet att betala skatt inträder när avfall förs in till en avfallsförbränningsanläggning eller en samförbränningsanläggning. Skattebelopp"
    },
    {
      "provision_ref": "12",
      "section": "12",
      "content": "Skatt ska betalas med 125 kronor per ton avfall."
    },
    {
      "provision_ref": "13",
      "section": "13",
      "content": "För kalenderåret 2023 och efterföljande år ska skatten betalas med belopp som efter en årlig omräkning motsvarar det i 12 § angivna skattebeloppet multiplicerat med det jämförelsetal, uttryckt i procent, som anger förhållandet mellan det allmänna prisläget i juni månad året närmast före det år beräkningen avser och prisläget i juni 2021. Belopp enligt första stycket avrundas till hela kronor. Regeringen fastställer före november månads utgång det omräknade skattebelopp som enligt denna paragraf ska betalas för påföljande kalenderår. Avdrag för skatt"
    },
    {
      "provision_ref": "14",
      "section": "14",
      "content": "Den som är skattskyldig får göra avdrag för skatt enligt denna lag 1. för avfall som förs ut från anläggningen, och 2. för ämne eller föremål som har upphört att vara avfall och som förs ut från anläggning. Avdrag ska göras med det skattebelopp som gällde när skattskyldigheten för avfallet inträdde. Förfarandet"
    },
    {
      "provision_ref": "15",
      "section": "15",
      "content": "I fråga om förfarandet vid beskattningen enligt denna lag gäller skatteförfarandelagen (2011:1244). Övergångsbestämmelser 2019:1274 1. Denna lag träder i kraft den 1 april 2020. 2. Lagen tillämpas inte på avfall som förts in till en avfallsförbränningsanläggning eller en samförbränningsanläggning före ikraftträdandet. 3. Skatt enligt 12 § ska betalas med 75 kronor per ton avfall under perioden från och med den 1 april 2020 till och med den 31 december 2020 samt med 100 kronor per ton avfall under perioden från och med den 1 januari 2021 till och med den 31 december 2021. 2022:1778 1. Denna lag träder i kraft den 1 januari 2023. 2. Den upphävda lagen gäller dock fortfarande för förhållanden som hänför sig till tiden före ikraftträdandet."
    }
  ]
}