{
  "id": "2024:238",
  "type": "statute",
  "title": "Lag (2024:238) om fastställande av kön i vissa fall",
  "status": "in_force",
  "issued_date": "2024-04-25",
  "url": "https://www.riksdagen.se/sv/dokument-och-lagar/dokument/svensk-forfattningssamling/sfs-2024-238",
  "provisions": [
    {
      "provision_ref": "1",
      "section": "1",
      "title": "Lagens innehåll",
      "content": "Denna lag innehåller bestämmelser om att en person efter ansökan ska få fastställt att personen har ett annat kön än det som framgår av folkbokföringen. Förutsättningar för fastställande av kön"
    },
    {
      "provision_ref": "2",
      "section": "2",
      "content": "En person som har fyllt 16 år ska efter ansökan få fastställt att personen har ett annat kön än det som framgår av folkbokföringen om 1. personen är folkbokförd i Sverige, är svensk medborgare och har varit folkbokförd i Sverige eller är svensk medborgare och har ett samordningsnummer, 2. personen inte är registrerad partner, 3. det kön som framgår av folkbokföringen inte stämmer överens med personens upplevda könsidentitet, och 4. det kan antas att personen kommer att leva i denna könsidentitet under överskådlig tid."
    },
    {
      "provision_ref": "3",
      "section": "3",
      "content": "Ett barn som är under 16 år och som har en medfödd avvikelse i könsutvecklingen ska efter ansökan få fastställt att barnet har ett annat kön än det som framgår av folkbokföringen om 1. barnet är folkbokfört i Sverige, 2. en ändring är i enlighet med utvecklingen av barnets könsidentitet, och 3. det krävs med hänsyn till barnets bästa. Barns delaktighet"
    },
    {
      "provision_ref": "4",
      "section": "4",
      "content": "Om ansökan avser ett barn, ska barnet få information och ges möjlighet att framföra sina åsikter. Barnets åsikter ska tillmätas betydelse i förhållande till barnets ålder och mognad. Ansökan"
    },
    {
      "provision_ref": "5",
      "section": "5",
      "content": "En ansökan ska vara skriftlig och ges in till Socialstyrelsen."
    },
    {
      "provision_ref": "6",
      "section": "6",
      "content": "En ansökan för ett barn görs av barnets vårdnadshavare. En ansökan för ett barn som har fyllt 12 år får inte göras utan barnets skriftliga samtycke. Beslutande myndighet"
    },
    {
      "provision_ref": "7",
      "section": "7",
      "content": "Socialstyrelsen beslutar i ärenden enligt denna lag. Överklagande"
    },
    {
      "provision_ref": "8",
      "section": "8",
      "content": "Socialstyrelsens beslut får överklagas till allmän förvaltningsdomstol. Prövningstillstånd krävs vid överklagande till kammarrätten. Erkännande av utländska domar och beslut"
    },
    {
      "provision_ref": "9",
      "section": "9",
      "content": "En dom eller ett beslut om att en person har ändrat kön, som har meddelats av en utländsk domstol eller myndighet och som har fått laga kraft, gäller i Sverige, om personen var medborgare i det andra landet eller bosatt där när domen eller beslutet meddelades. Bemyndigande"
    },
    {
      "provision_ref": "10",
      "section": "10",
      "content": "Regeringen eller den myndighet som regeringen bestämmer får meddela föreskrifter om vad en ansökan ska innehålla och om ansökningsförfarandet i övrigt."
    }
  ]
}